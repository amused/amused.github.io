<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			
				«Pani Aniela», pierwszy romans Mickiewicza — Nowe Ateny
			
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="«Pani Aniela», pierwszy romans Mickiewicza" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Historia pierwszego, słabo znanego romansu Adama Mickiewicza opisana przez Juliusza Kleinera --- i pewnego przekładu z Voltaire'a, dołączanego często do juweniliów wieszcza." />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="description">
	<p><em>Nowe Ateny</em> — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. <em>Mądrym dla memoryjału, idiotom dla nauki</em>, jak mawiał Benedykt Chmielowski. <a href="/info.html">Więcej informacji?</a></p>
</div>

<div id="nowe-noweateny" style="margin-top: -10px; margin-bottom: 30px;">
	<p>Zobacz też siostrzany blog <a href="http://noweateny.wordpress.com"><em>Nowe Ateny</em> z recenzjami książkowymi</a>.</p>
</div>
<div id="posts">
	
	<div class="post">
		<h2><a href="/2014/01/mickiewicz-panianiela.html" rel="canonical">«Pani Aniela», pierwszy romans Mickiewicza</a></h2>
		<p>W 1815 roku Mickiewicz wyjechał z rodzinnego Nowogródka do Wilna, by rozpocząć studia na tamtejszym uniwersytecie. Kontynuuje historię Kleiner w swojej obszernej monografii Mickiewiczowskiej:</p>

<blockquote>
<p>Dwa listy pisane z końcem czerwca i w pierwszej połowie lipca 1817 r. &#8212; najwcześniejsze ze znanych listów Mickiewicza &#8212; pozwalają tylko w ogólnych, niedokładnych zarysach odtworzyć dzieje miłości ku pięknej Anieli. Kiedy się romans zaczął, nie wiadomo; trwał dość długo, doprowadzając do tego, że osiemnastoletni student co dzień odwiedzał narzeczoną i jej matkę. Uważany był za narzeczonego.</p>

<blockquote>
<p>Gdybyś wiedział &#8212; pisze do Czeczota &#8212; jak ona dawniej umiała pięknymi kolorami malować przyszłe życie nasze!</p>
</blockquote>

<p>W lecie r. 1817 matka Anieli przenieść się miała do Żytomierza; zakochanemu Adamowi zaproponowano, jak się zdaje, aby ożenił się lub przynajmniej zaręczył i pojechał z nimi razem. W pierwszej chwili może gotów był pójść za głosem serca &#8212; namiętne uczucie jednak nie stłumiło w nim trzeźwości sądu. Zrozumiał, że wiązać się teraz na całe życie z Anielą byłoby najwyższą nierozwagą. Postanowił sprzeciwić się temu planowi i przestał bywać u swej ukochanej.</p>
</blockquote>

<p>Była to dla wielkiego romantyka &#8212; w opinii Kleinera &#8212; &#8220;sytuacja przykra i pierwsza w życiu konieczność decyzji bolesnej&#8221;.</p>

<blockquote>
<p>Poszedł [&#8230;] do Anieli, ażeby jej wszystko powiedzieć; nie zastał jej &#8212; następnego dnia poszedł po raz drugi. Im większa była jej radość, gdy go ujrzała, tym trudniej było radość tę zniszczyć; mimo to stanowczo oświadczył, że muszą się teraz rozstać; czy to dlatego, że Aniela wrócić może zamierzała do Wilna po roku, czy że on sam za możliwy uważał swój wyjazd do Żytomierza na przyszłe wakacje, rozstanie przedstawiał jako czasowe, o ile ona zechce być w miłości stałą.</p>

<blockquote>
<p>Zaklinałem, ażeby albo zapomniała o mnie, albo była nadal stałą i nie przymuszała uporem swoim, ażebym wszystko na niepewność odważał [&#8230;] Zacząłem płakać, całować jej ręce, upewniać, że mnie to kosztuje więcej niżeli jej samej, że gotów jestem wszystko poświęcić, ale nie poświęcę nierozwadze losu i szczęścia jej samej.</p>
</blockquote>

<p>Po długich protestach i łzach obfitych Aniela &#8220;przykrzekła znosić cierpliwie rozłączenie się&#8221;; uradzili uwiadomić o tym matkę, która widocznie była inicjatorką planów Anieli.</p>

<p>Rozmowa z matką przybrała obrót, jakiego się Mickiewicz nie spodziewał. Zamiast rozstania nastąpiło zerwanie. Scena musiała być nad wyraz przykra i upokarzająca.</p>
</blockquote>

<p>We wspomnieniach Mickiewiczowi pozostał niesmak, który z czasem przeniósł się z matki i na kochankę; w ten sposób jego przeróbka <em>Gertrudy</em> Voltaire&#8217;a zyskała po polsku tytuł&#8230; <em>Pani Aniela</em>!</p>

<blockquote>
<p>Przyjaciele! nadeszła słotna pora grudnia, <br />Zbiegło słońce szczęśliwsze ogrzewać południa; <br />Abyście przy kominie smutno nic siedzieli, <br />Zaczynam anekdotę o pani Anieli.</p>

<p>Ta piękność, w młodych latach dziwo Nowogródka, <br />Trzydzieste jabłko z swego zjadła już ogródka; <br />Jednak czas, prześladowca niewieściej urody, <br />Ledwo drobne jej wdziękom śmiał wyrządzić szkody. <br />Zawsze miła, poważna, ale nie nadęta, <br />Przy ziemi ognia pełne trzymała oczęta. <br />Gors śnieżny jak alabastr, sztuką utajony, <br />Gdzieniegdzie spod zazdrosnej wyglądał zasłony. <br />Lice jeżeli skaził lat wiosennych schyłek, <br />Jest na to sztuczna białość, jest karminów pyłek: <br />Ten zbladłe żywi róże, tamta bieląc cienie, <br />Okrasza samo z siebie krasne przyrodzenie.</p>

<p>Aniela, choć na wielkim nieznajoma świecie, <br />Długi jednak trawiła czas przy toalecie. <br />Tam to były i ozdób, i świętości składy, <br />Tam Skarga sąsiadował słoikom pomady, <br />W pudrze leżał Akwinat, herezyi piorun, <br />A wśród peruk obrazek cudnej Matki z Rorun. <br />Lecz co ja w rzędzie pierwszych cnót Anieli mieszczę, <br />Cnót zbyt rzadkich w kobiecie, w święte rzadszych jeszcze, <br />Że chociaż ją modlitwy od biedzenia strzegły, <br />Wiedziała, jak ród ludzki upadkom podległy; <br />Więc mężczyznom powolna, kobietom niesroga, <br />Grzech bliźni odpuszczała dla miłości Boga.</p>

<p>Równa Anieli wdziękiem i żywością oczek <br />Zuzia, córka, liczyła siedemnasty roczek. <br />U matki, jak pod skrzydły u anioła stróża, <br />Swobodnie ta prześliczna wywiła się róża; <br />Nic skaził jej zgubnego świata dech zatruty, <br />Nie znała, co są maski, baliki, reduty.</p>

<p>Lecz Aniela natomiast miała w swoim domu <br />Zakrystyjkę, prócz samej nie znaną nikomu. <br />Tam był regestr sumienia, krzyże, dyscypliny, <br />Tam co noc brała odpust od kary i winy; <br />Tam i wśród dnia, u okien spuściwszy zasłonki, <br />Trzepać zwykła strzeliste akty i koronki. <br />Pokoik ten, w ozdobne przystrojony meble, <br />Z dziedzińcem przez ukryte połączył się szczeble, <br />A małe drzwiczki, obce dla świeckiej źrenicy, <br />Wiodły stamtąd do sadu, z sadu do ulicy.</p>

<p>Wiadomo, jak nas latem skwar udręcza srogi. <br />Gdy słońce ciężkie sypie na ziemię pożogi, <br />Wtenczas noc zwykle młode kobiety zachwyca, <br />Lubią one oglądać bladą twarz księżyca. <br />I Zuzia, jak to bywa w siedemnastym roku, <br />Nie dała odpocznienia strudzonemu oku. <br />Sutych kotar indyjskim osłoniona cieniem, <br />Przewraca się, pierś częstym morduje westchnieniem; <br />Wreszcie zrywa się, wstaje, błędne plącze stopy. <br />Ni księźyc, ni gwiaździste nie bawią jej stropy <br />Do ogrodu wybiega, bez chęci, bez celu,<br />Nic nie myśląc, chociażby rada myślom wielu. <br />Wtem szelest z matczynego słyszy pokoika, <br />To ją wraz zadziwieniem ciekawym przenika; <br />Lubo jeszcze tajemnic i zdrad czuć niezdolna, <br />Jednak drży, powątpiewa, przysuwa się z wolna. <br />Naprzód słyszy skrzyp jakiś, jakiś szelest głuchy, <br />Westchnienia, rwane słówka, jakieś lekkie ruchy; <br />Wice przelękła blednieje i łzy lejąc rzewne, <br />«Ach! &#8212; rzecze &#8212; matka moja chora jest zapewne» <br />Już chce wołać, wtem inne ozwały się tony <br />«Franusiu, ach! Franusiu, drogi ulubiony! <br />Nie dbam o resztę świata, gdy ciebie dziedziczę; <br />Ty mi na ziemi sprawiasz niebieskie słodycze».</p>

<p>Zuzia to słysząc smutne wypogadza czoło: <br />«Matka moja, jak widzę, dosyć iest wesołą». <br />Porzuca więc pokoik, oddala się z cicha <br />I w łożu, niespokojna, dręczy się i wzdycha <br />Pić niebieskie słodycze &#8212; dobrze to byłoby: <br />Lecz jakże w tym postąpić, przez jakie sposoby? <br />Jak tylko dzień ujrzała, powstaje z pościeli <br />I niewinne pytanie zadaje Anieli: <br />«Jakiego to Franusia mamunia dziedziczy, <br />Co na ziemi niebieskich udziela słodyczy?» <br />Aniela, dość przytomna, lubo zadziwiona: <br />«Każdej rodzinie &#8212; rzecze &#8212; trzeba mieć patrona. <br />Jam też sobie świętego Franciszka obrała, <br />Jemu pragnę być sługą i z duszy, i z ciała, <br />On mnie zwykł w najgorętszej ratować potrzebie, <br />Jest to jeden z największych świętych Pańskich w niebie».</p>

<p>Krótko po tej rozmowie jakiś Ludwik młody, <br />W całym powiecie znany z trzpiotalstw i urody, <br />Ujrzał Zuzię, ta wzajem do niego się pali, <br />I niejednymi schadzki swą miłość stwierdzali. <br />Wtedy mamunia, słysząc w pokoiku córki <br />Gorące litanije, pobożne paciorki, <br />Przybiega i na takiej znalazłszy zabawie, <br />Pocznie z gniewem wyrzucać niewstyd i bezprawie. <br />Zuzia jej na to tylko odpowie zdziwiona: <br />«Wszak każdej chrześcijance trzeba mieć patrona»!</p>

<p>Odtąd Aniela świętych porzuca dla ludzi, <br />Odtąd świata kłamliwą skromnością nie ludzi; <br />Odtąd wesołość ciągle w jej pałacu gości, <br />I miłość, i zabawy, siostrzyczki miłości.</p>
</blockquote>
		<p class="info">
			<span class="date">


05

I
	
2014

</span>
			
			#<a href="/tag/Juliusz Kleiner.html" rel="tag" class="taglink">Juliusz Kleiner</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Voltaire.html" rel="tag" class="taglink">Voltaire</a>
			
			#<a href="/tag/poezja.html" rel="tag" class="taglink">poezja</a>
			
		</p>
		
	</div>
    

</div>

</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
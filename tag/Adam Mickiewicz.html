<!DOCTYPE html>
<html lang="pl" prefix="og: http://ogp.me/ns#">
    <head>
    	<title>Nowe Ateny</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Blog o Warszawie, literaturze i wszystkim pomiędzy ;-)" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="posts">

  	<div class="post">
		<h2><a href="/2013/12/kleiner-filomaci.html">Kleiner o filomatach</a></h2>
		<p>W swojej obszernej monografii Mickiewiczowskiej tak pisał Kleiner o filomatach:</p>

<blockquote>
<p>Młodzieńczość i dojrzałość łączyły się w harmonię u tej młodzieży, która wiązała racjonalizm z romantyzmem, która, mierząc siły na zamiary, jednocześnie przygotowywała program pozytywnej pracy organicznej.</p>
</blockquote>

<p>Józef Jeżowski &#8212;</p>

<blockquote>
<p>Racjonalistą i pozytywistą był wśród grona filomackiego przede wszystkim sam wódz, Józef Jeżowski &#8212; najdojrzalszy, najbardziej męski z nich wszystkich. Brzydki, suchy, wątły, skromny, małomówny &#8212; &#8220;mrukawym&#8221; zwą go towarzysze &#8212; ma on dziwnie stałą, uporczywą, systematyczną energię. Gruntowny i sumienny, ścisły w myśleniu, filozoficznie wyszkolony, najjaśniej ujmuje cele filomatów i wiodące ku nim środki praktyczne. Jest urodzonym nauczycielem i kierownikiem moralnym. Wróg frazesu i mrzonek, nie znający kompromisów, wymaga wiele i od siebie, i od drugich, chociaż wyrozumiałość i pobłażliwość nie są mu bynajmniej obce. Nie zawaha się twardych słów rzucić Mickiewiczowi, gdy uzna, że przyjaciel dał się opanować sidłom namiętności miłosnej.</p>

<p>Myślał Jeżowski i o nauce, i o wychowaniu, i o ekonomii, i o podniesieniu rolnictwa. Miłował literaturę starożytną, komentował Horacego, planował polską encyklopedię autorów klasycznych &#8212; i z nie mniejszą żarliwością propagował niemczyznę. Pragnął kłaść fundamenty polskiej filozofii narodowej, o której niebawem marzyć będą romantycy. On to nadał filomatom kierunek pedagogiczny.</p>
</blockquote>

<p>Franciszek Malewski &#8212;</p>

<blockquote>
<p>Z &#8220;mrukawym&#8221; Jeżowskim, co wyjątkowo chyba humorowi dobremu daninę składa, rywalizuje czasem powagą przedwczesnej dojrzałości Franciszek Malewski. Ma umysł subtelny i ścisły, nie bez drobego rysu pedanterii, bardziej ku teorii zwrócony niż ku praktycznemu działaniu. Strona prawna i naukowa Towarzystwa pociąga go najbardziej. Trochę sztywny wydaje się początkowo, dopóki go nie rozruszy nagle i nie ożywi budząca się miłość. Syn rektora Uniwersytetu, góruje nad towarzyszami z domu wyniesioną kulturą intelektualną i salonową. Wśród ubogich, walczących o chleb codzienny &#8212; on, zamożny, wyróżnia się wyższym poziomem życia. Ale za to dręczą go tajone smutki rodzinne; szuka u przyjaciół radości życia, której mu dom nie daje.</p>
</blockquote>

<p>Tomasz Zan &#8212;</p>

<blockquote>
<p>Jeśli ci dwaj reprezentują dojrzałą powagę rozumu wśród filomatów, to romantyzm młodości i uczucia, niekiedy potrącającego nawet o strunę patologiczną, bije z postaci Zana. Jest on poetą życia; skłonny do wyznań, do uniesień, do zabawy i do żartu i śmiechu, sentymentalny, trochę fantasta, trochę mistyk, trochę kobiecy w swej naturze, dojrzewa i hartuje się w atmosferze filomackiej. Początkowo jego miękkość wydaje się przyjaciołom brakiem męskości silnej; stopniowo urasta on na wodza, apostoła i męczennika. Umie darzyć miłością i pragnie być kochany; ma duszę skomplikowaną, wiążącą sprzeczności różne &#8212; i dlatego tak mu odpowiada styl wyrafinowany, arabeskowy Sterne&#8217;a, uśmiechem i łzami zabarwiony, pełny subtelności i niepokoju wewnętrznego.</p>
</blockquote>

<p>Jan Czeczot &#8212;</p>

<blockquote>
<p>Równie młodzieńcza, lecz zdrowsza, prostsza, przeciętniejsza jest dusza Czeczota. Idealny to przyjaciel i towarzysz zabaaw miłych a wesołych. Obok Zana on wśród towarzyszy Mickiewicza najwięcej ma werwy poetyckiej; obficie darzy piosenkami, uderzając często w ton ludowy. Jest w nim ambicja mentorska, czyniąca go czasami nudnawym &#8212; ale jest i młodzieńcza lekkomyślność, niefrasobliwy optymizm i jakaś sielska pogoda. Jego przyjaźń wierna dla Mickiewicza wzrusza prawdziwie, a za serce chwyta prostota, bezinteresowność i duch obywatelski, gdy raz pisze:</p>

<blockquote>
<p>[&#8230;] skaczę sobie, jak konik, i mnie się zdaje, że jak kraj mój będzie szczęśliwy, uczony i bogaty, to i ja <em>eo ipso</em>, choćbym był niedouczony i goły, będę szczęśliwy koniecznie i mogę być niegoły, bo będę śród bogatych.</p>
</blockquote>
</blockquote>

<p>Onufry Pietraszkiewicz &#8212;</p>

<blockquote>
<p>Jak Czeczot ludowość, tak tchnienie sarmackie wnosi Onufry Pietraszkiewicz. Zagłoba filomacki, rubaszny, nie bardzo sposobny do górnych ideałów, czasami &#8212; przewodnik na drodze grzeszków, wobec trudnych warunków bytu niezbyt odporny, ale umiejący przyjaciołom i związkowi służyć z całym oddaniem, umiejący pracować porządnie, sumiennie, z wybitnym zmysłem praktycznym i drugim przypominać obowiązek pracy. Patriota gorący, w staropolszczyźnie rozmiłowany bardziej od wszystkich innych, po polsku się nosił, wąsem zawiesistym zdobił rozrosłą szeroko figurę, konfederatkę miał na łysinie zdobnej &#8220;czuprynką dwunasto-włosą&#8221; i żart jowialny, nie zawsze delikatny, w ustach. Wśród filomackich projejktów &#8212; programy obchodów imieninowych bywały jego specjalnością na równi z porządkowaniem książek i kasy. Ale jak dalece związek młodzieńczy stanowił dlań treść najcenniejszą życia, udowodnić miał aż do lat swych ostatnich: on to bowiem przechował i od zagłady uchronił archiwum filomackie &#8212; i strzec nie przestał niebezpiecznego skarbu, gdy starcem wrócił z Sybiru.</p>
</blockquote>

<p>Bożydar Łoziński &#8212;</p>

<blockquote>
<p>W gronie filomackim istniał rywal Onufrego, gdy chodziło o śmiech rozgłośny: krępy, silny, niezgrabny Teodor, czyli Bożydar Łoziński, Szerokim ochrzczony. Zabłyśnie jednak zręczna jego energia, gdy filomaci zechcą stosować metody konspiracyjne i zyskiwać wpływ na inne związki. Mniej okaże energii w konfliktach etycznych; stosunkiem miłosnym z siostrą zamężną przyjaciela w małżeństwo jej wprowadzi rozdźwięk i towarzyszowi-filomacie na czas pewien zmąci życie. W tworzeniu ideologii filomackiej i on niewielki bierze udział. Tworzy ją naprawdę tylko czwórka najwybitniejszych: Jeżowski, Malewski, Zan &#8212; i Mickiewicz.</p>
</blockquote>
		
		<p class="info">
			<span class="date">


29

XII

2013

</span>
			
			#<a href="/tag/Juliusz Kleiner.html" rel="tag" class="taglink">Juliusz Kleiner</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Jozef Jezowski.html" rel="tag" class="taglink">Jozef Jezowski</a>
			
			#<a href="/tag/Franciszek Malewski.html" rel="tag" class="taglink">Franciszek Malewski</a>
			
			#<a href="/tag/Tomasz Zan.html" rel="tag" class="taglink">Tomasz Zan</a>
			
			#<a href="/tag/Jan Czeczot.html" rel="tag" class="taglink">Jan Czeczot</a>
			
			#<a href="/tag/Onufry Pietraszkiewicz.html" rel="tag" class="taglink">Onufry Pietraszkiewicz</a>
			
			#<a href="/tag/Bozydar Lozinski.html" rel="tag" class="taglink">Bozydar Lozinski</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/filomaci.html" rel="tag" class="taglink">filomaci</a>
			
		</p>
		
	</div>

  	<div class="post">
		<h2><a href="/2013/12/konradwallenrod.html">Kim jest Konrad Wallenrod?</a></h2>
		<p>Kilka sądów nad <em>Konradem Wallenrodem</em> z artykułu Marii Janion <em>Tragizm Konrada Wallenroda</em>.</p>

<p>Iwan Franko, <em>Poeta zdrady</em> (1897) &#8212;</p>

<blockquote>
<p>Smutne prawdziwie musiały być czasy, w których genialny poeta strąconym został na tak błędne drogi i smutno musi być z takim narodem, który tego rodzaju poetę uważa bez wszelkich zastrzeżeń za największego swego bohatera narodowego i proroka, karmi swe młode pokolenia pełnymi jadu utworami jego ducha.</p>
</blockquote>

<p>Wilhelm Bruchnalski, <em>Wstęp do Konrada Wallenroda</em> (1922) &#8212;</p>

<blockquote>
<p>Ani bowiem najsubtelniejsze sumienie społeczne, ani najdelikatniejsze poczucie prawa, wyjąwszy ograniczoną tartufferię, nie uzna wielkiego czynu Konradowego za zbrodnię zdrady, której i na podstawie najdawniejszych mniemań, i dzisiejszych teorii dopuszczać się można jedynie na własnych rodakach i swoich najbliższych, nie na wrogu, którego się tylko zwalcza, pokonywa i tępi wszelkimi możliwymi sposobami.</p>
</blockquote>

<p>Jan Lechoń, <em>Mickiewicz</em> (1955) &#8212;</p>

<blockquote>
<p>Dramat bohatera, który ginie moralnie przez użycie tej broni [zdrady], odkrywa nam przecież rozdźwięk między tym, co Mickiewicz uważał za politycznie dopuszczalne, a jego zasadami moralnymi. <em>Konrad Wallenrod</em> nie był więc wezwaniem do zdrady, ale dramatem zdrady&#8230;</p>
</blockquote>
		
		<p class="info">
			<span class="date">


17

XII

2013

</span>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Maria Janion.html" rel="tag" class="taglink">Maria Janion</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Iwan Franko.html" rel="tag" class="taglink">Iwan Franko</a>
			
			#<a href="/tag/Wilhelm Bruchnalski.html" rel="tag" class="taglink">Wilhelm Bruchnalski</a>
			
			#<a href="/tag/Jan Lechon.html" rel="tag" class="taglink">Jan Lechon</a>
			
		</p>
		
	</div>

  	<div class="post">
		<h2><a href="/2013/12/heine-rosjafrancja.html">Polska między Rosją a Francją</a></h2>
		<p>Heinrich Heine, <em>O Polsce</em>:</p>

<blockquote>
<p>Polska leży między Rosyą a &#8212; Francyą. Leżących przed Francyą Niemiec nie liczę, ponieważ znaczna część Polaków uważała Niemcy za szerokie bagno, które jak najrychlej należy przeskoczyć, aby dostać się do błogosławionej krainy, gdzie najdelikatniejsze fabrykuje się obyczaje i pomady.</p>
</blockquote>

<p>Heine odwiedził Polskę w 1822 roku, na dobre dwanaście lat przed &#8212; <em>Panem Tadeuszem</em> Mickiewicza, który zresztą frankomanii nie lubił i nie podzielał:</p>

<blockquote>
<p>Lecz wtenczas panowało takie oślepienie,<br />Że nie wierzono rzeczom najdawniejszym w świecie,<br />Jeśli ich nie czytano w francuskiej gazecie.<br />Podczaszyc, mimo równość, wziął tytuł markiża;<br />Wiadomo, że tytuły przychodzą z Paryża,<br />A natenczas tam w modzie był tytuł markiża.<br />Jakoż, kiedy się moda odmieniła z laty,<br />Tenże sam markiż przybrał tytuł demokraty;<br />Wreszcie z odmienną modą, pod Napoleonem,<br />Demokrata przyjechał z Paryża baronem;<br />Gdyby żył dłużej, może nową alternatą<br />Z barona przechrzciłby się kiedyś demokratą.<br />Bo Paryż częstą mody odmianą się chlubi,<br />A co Francuz wymyśli, to Polak polubi.</p>
</blockquote>
		
		<p class="info">
			<span class="date">


06

XII

2013

</span>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Heinrich Heine.html" rel="tag" class="taglink">Heinrich Heine</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/poezja.html" rel="tag" class="taglink">poezja</a>
			
		</p>
		
	</div>

  	<div class="post">
		<h2><a href="/2013/12/rozkosznykomentarz.html">Rozkoszny komentarz do «Dziadów»</a></h2>
		<p>Z <em>Brązowników</em> Boya-Żeleńskiego:</p>

<blockquote>
<p>Są ustępy w listach Mickiewicza, których nie cytuje się nigdy, tak samo jak są niewygodne rzeczy w Biblii, nad którymi się przechodzi milczeniem. Pamiętam z dzieciństwa drobiazg, ale dość charakterystyczny. Ktoś z dawnej Polonii paryskiej ogłosił wspomnienie z jakiegoś wesela, na którym Mickiewicz podobno podochocił sobie trochę, tańczył i śpiewał dość swobodną piosenkę. Na to wyruszyła natychmiast córka [Mickiewicza], p. Maria Gorecka, z protestem przeciw &#8220;kalaniu pamięci poety&#8221;.</p>

<p>Czy Mickiewicz śpiewał tę piosenkę, czy nie śpiewał, czy ten fakt tak bardzo pokalałby jego pamięć, mniejsza; cytuję to, ponieważ wydaje mi się charakterystyczne. Ale uderzyło mnie to: Mickiewicz jest, obok Fredry, największym naszym humorystą; otóż jak pieczołowicie nasi &#8220;monsalwatczycy&#8221; ogołocili życie jego z elementu humoru! Z jakąż przyjemnością czytałem w książce Wasylewskiego <em>O miłości romantycznej</em> ów epizod kowieński, jak to Mickiewicz, który był wówczas w &#8220;dzikim humorze&#8221;, palnął w łeb lichtarzem pana szambelana oraz jak spisano ów nieoszacowany protokół sądu honorowego, który orzekł, aby skoro Adam wchodzi do domu pięknej pani Kowalskiej, &#8220;szambelan (jeśli już tam siedzi) natychmiast precz wyruszył, i wzajemnie, jeżeli szambelan wchodzi, a Adam siedzi, Adam precz wyruszył&#8221;&#8230; Jakiż to rozkoszny komentarz do Dziadów!</p>
</blockquote>
		
		<p class="info">
			<span class="date">


05

XII

2013

</span>
			
			#<a href="/tag/Tadeusz Boy-Zelenski.html" rel="tag" class="taglink">Tadeusz Boy-Zelenski</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
		</p>
		
	</div>

  	<div class="post">
		<h2><a href="/2013/12/mickiewicz-sonetykrymskie.html">Mickiewicz o «Sonetach krymskich»</a></h2>
		<p>Z listu Mickiewicza do Lelewela (a swoją drogą, co ciekawe i znaczące, z tego wielokrotnie cytowanego ustępu pierwsze zdanie zawsze się gdzieś zawieruszało&#8230;):</p>

<blockquote>
<p>W Odessie prowadziło się życie oryentalne, a po prostu mówiąc próżniackie. Ale widziałem Krym! Przetrzymałem tęgą burzę morską i byłem jednym z kilku zdrowych, którzy zachowali dosyć siły i przytomności, aby napatrzyć się dowoli ciekawemu widowisku. Deptałem chmury na Czatyrdahu (podobno trapezie starożytnym). Spałem na sofach Girajów i w laurowym gaiku w szachy grałem z klucznikiem nieboszczyka Chana. Widziałem Wschód w miniaturze.</p>

<p>Co pozostało z pamiątek podroży, znaydzie się w <em>Sonetach</em>&#8230;</p>
</blockquote>
		
		<p class="info">
			<span class="date">


01

XII

2013

</span>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Joachim Lelewel.html" rel="tag" class="taglink">Joachim Lelewel</a>
			
		</p>
		
	</div>

  	<div class="post">
		<h2><a href="/2013/11/mickiewicz-morzeczerwone.html">Wyprawa na Morze Czerwone</a></h2>
		<p>Z książki Adama Rzążewskiego <em>Mickiewicz w Odessie</em> (o wyprawie, z której poeta przywiózł <em>Sonety krymskie</em>):</p>

<blockquote>
<p>Na pokładzie okrętu, a właściwie w kapitańskiej kajucie, przed odbiciem od lądu czekało podróżnych skromne śniadanie i Mickiewicz p. Kałusowskiego uprosił, żeby przed tą niebezpieczeństw pełną podróżą, śniadanie to, mogące mieć znaczenie stypy pogrzebowej, z nim podzielił. Szlachcic, Bogu ducha winien, nie przypuszczając podstępu, na propozycję się zgodził, a tymczasem, w czasie śniadania na prośbę poety podniesiono kotwicę, okręt na pełne morze wypłynął i zyskano wcale niechętnego i wcale mimo woli na niebezpieczeństwo puszczającego się towarzysza.</p>
</blockquote>
		
		<p class="info">
			<span class="date">


26

XI
	
2013

</span>
			
			#<a href="/tag/Adam Rzazewski.html" rel="tag" class="taglink">Adam Rzazewski</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
		</p>
		
	</div>

  	<div class="post">
		<h2><a href="/2013/11/nadmochnackim.html">Nad Maurycym Mochnackim</a></h2>
		<p>Bardzo różnie Maurycy Mochnacki, polityk i krytyk literacki, był postrzegany na przestrzeni wieków &#8212; ale też w ciągu swojego burzliwego a krótkiego życia. Poniżej trzy sądy nad Mochnackim z jego epoki.</p>

<p>Świadectwo Pawła Popiela z roku 1830 (<em>Pamiętniki (1807-1892)</em>):</p>

<blockquote>
<p>Wielkiego księcia wypuszczono z wojskiem i bronią. Mochnacki protestuje. Stanisław Rzewuski, zręczny w sprawach politycznych, rozpuszcza wiadomość, że Mochnacki zelżył dyktatora, który wskutek tego dostał napadu apopleksji, krew mu puszczono. Mochnacki przychodzi na klub (byłem obecny), wchodzi na stół, niedobrze przyjęty. Mówi zręcznie, nawet z uszanowaniem wyraża się o dyktatorze, kończy słowami, że wobec wypuszczenia armii wielkiego księcia, dyktator jest mimowolnym zdrajcą. Ledwo te słowa wyrzekł, powstaje zgiełk nie do opisania, stół usiłują przewrócić, mój brat Wacław dobywa pistoltu, odwodzi i chce Mochnackiemu w łeb strzelić &#8212; ledwo pohamowany.. Musiałem Maurycego w tej chwili podziwiać. Stał spokojnie, założywszy ręce, okiem po zgromadzeniu wodził, doczekał, aż ukołysały się fale i wówczas z największym spokojem, ale wzruszonym głosem rzekł: &#8220;śmiałych głosów słuchać nie chcecie, przyjdzie czas, kiedy to całe zgromadzenie drżeć będzie ze strachu, będzie błagać o głos śmiały, a głos śmiały się nie odezwie&#8221;. Temi kilku wyrazy stał się na nowo panem zgromadzenia. Krzyki: &#8220;Niech żyje Mochnacki!&#8221;. Takie to są usposobień ludu zebranego gwałtowne odmiany. Dyrektor istotnie zasłabł, albo zasłabnąć potrzebował dla podniesienia zapału publiczności. Mochnacki niepewny o swą osobę został dla lepszego bezpieczeństwa niby zaaresztowany.</p>
</blockquote>

<p>Niezbyt sprawiedliwy sąd Juliusza Słowackiego z <em>Beniowskiego</em>:</p>

<blockquote>
<p>Wierzę w respublik jedynaka syna &#8212;<br />Mochnacki nim był u nas, ten kostera!<br />Co wielkich marzeń nie przestając snować,<br />Przez Dyktatora dał się ukrzyżować.<br />Wierzę, że powstał w człowieczej postaci,<br />I szedł na wielki sąd, co kraj rozwidni;<br />Po drodze wstąpił do arystokracji,<br />I w tem bez ognia piekle bawił trzy dni;<br />Potem w książeczce sądził swoich braci,<br />Tych co, są prawi, i tych, co bezwstydni.<br />Weń uwierzywszy z dwóch tomów zaczętych,<br />W emigracyjnych wierzę wszystkich świętych.</p>
</blockquote>

<p>I mało znany nagrobek, który Mochnackiemu przygotował sam Adam Mickiewicz (na pomniku krytyka wyryty został jednak inny tekst):</p>

<blockquote>
<p>Maurycy Mochnacki. Obywatel polski. Wroga moskiewskiego tajnymi związkami, księgami jawnie wydawanymi, najgorętszymi wystąpieniami, orężem gnębił, szarpał, nękał. Dla ojczyzny więzienie, rany, wygnanie wycierpiał. Gdy po upadku państwa pracował nad spisaniem dziejów Polski, zbieraniem materiałów do historii ostatniej wojny, zrealizowaniem zamysłu, w toku pracy zmarł w roku 1834, kiedy ciało sprzeniewierzyło się tak wielkiemu duchowi. Miał lat 31. Towarzysze boju.</p>
</blockquote>
		
		<p class="info">
			<span class="date">


19

XI
	
2013

</span>
			
			#<a href="/tag/Maurycy Mochnacki.html" rel="tag" class="taglink">Maurycy Mochnacki</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Pawel Popiel.html" rel="tag" class="taglink">Pawel Popiel</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Juliusz Slowacki.html" rel="tag" class="taglink">Juliusz Slowacki</a>
			
		</p>
		
	</div>

  	<div class="post">
		<h2><a href="/2013/11/napoleonwpolsce.html">Armia Napoleona w Polsce</a></h2>
		<p>Z Jerzego Wojciecha Borejszy biografii Armanda Lévy&#8217;ego pod tytułem <em>Sekretarz Adama Mickiewicza</em>:</p>

<blockquote>
<p>Oto jedna z opowieści Mickiewicza w przekazie przyjaciół Francuzów: Było to w czasie największych mrozów. Polacy żyli w nieustającym niepokoju, w gorączkowym oczekiwaniu. Co rano zaglądano do termometru, z przerażeniem widziano, iż coraz niżej spada. Tymczasem nadchodziły coraz nowe wojska i wszystko było nimi przepełnione: domy, gmachy publiczne, szkoła, w której wówczas znajdował się Mickiewicz. Zimno wciąż potężniało. Po salach, w sieniach, wszędzie żołnierzom rozpalano ognie. [&#8230;] Starsi wojacy nie kładli się nigdy na spoczynek: w nocy, naokoło ogni, znajdowano ich zawsze z głową wspartą na łokciu, marzących. Utracili byli sen, tak przyzwyczajeni do niewygód, tak odzwyczajeni od dłuższego spoczynku. Zanadto to było dla jednych a tych samych ludzi rozpoczynać swój zawód w 1792 roku i znajdować się jeszcze pod bronią w 1812 roku. Było to wysilenie bezmierne. Więc się im też ta krwawa historia wciąż obracała w myśli: marzyli i marzyli o niej. Mickiewicz, wpatrując się godzinami w twarze tych wiarusów, rzekł im pewnego dnia z powagą nie licującą z jego dziecinnym wiekiem: &#8220;Jużeście bardzo starzy, czemuż więc opuściliście wasz kraj, aby aż tutaj podążyć?&#8221;</p>

<p>A wtenczas owi grenadierzy, pokręcając siwego wąsa: &#8220;Bo nie mogliśmy <em>go</em> opuścić, zostawić <em>go</em> samego&#8221;.</p>
</blockquote>

<p>&#8212; Czyli, oczywiście, Napoleona.</p>

<p>Mickiewicz przez całe życie wracał do wspomnień 1812 roku, kiedy miał ledwie trzynaście lat &#8212; a kampanii napoleońskiej poświęci przecież niemało wersów <em>Pana Tadeusza</em>.</p>
		
		<p class="info">
			<span class="date">


17

XI
	
2013

</span>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Napoleon Bonaparte.html" rel="tag" class="taglink">Napoleon Bonaparte</a>
			
			#<a href="/tag/Jerzy W. Borejsza.html" rel="tag" class="taglink">Jerzy W. Borejsza</a>
			
		</p>
		
	</div>

  	<div class="post">
		<h2><a href="/2013/11/nauka-cnota.html">O nauce i cnocie</a></h2>
		<p>Z rozmyślań Boya (<em>Brązownicy</em>):</p>

<blockquote>
<p>Kiedy byłem w szkole, budzili we mnie szczerą antypatię owi filareci, filomaci i promieniści, którzy wypisywali sobie jako godło &#8220;naukę i cnotę&#8221;. To są rzeczy, które starsi zalecają młodym, a przeciw którym młodzi się buntują lub sobie z nich kpią; ale żeby młody sam sobie stawiał za ideał naukę i cnotę, to mi się wydawało potworne. Nie ręczę, że czy się bardzo myliłem i czy Mickiewicz byłby daleko zaszedł przy tych godłach, gdyby życie nie wypisało mu rychło na czole innych: namiętność i cierpienie.</p>
</blockquote>
		
		<p class="info">
			<span class="date">


12

XI
	
2013

</span>
			
			#<a href="/tag/Tadeusz Boy-Zelenski.html" rel="tag" class="taglink">Tadeusz Boy-Zelenski</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/filomaci.html" rel="tag" class="taglink">filomaci</a>
			
		</p>
		
	</div>

  	<div class="post">
		<h2><a href="/2013/10/mickiewicz-prozaiczny.html">Mickiewicz prozaiczny</a></h2>
		<p>Chyba jedna z najwyżej brwi podnoszących kart polskiego romantyzmu &#8212; przytoczona przez Boya anegdota ze <em>Wspomnień</em> Michała Budzyńskiego. O którego dokładnie pułkownika chodzi, ustalić się nie udało.</p>

<blockquote>
<p>Pułkownik Kamiński dziwne miewał halucynacje, które sprowadzał natchnieniem umysłu swego pobożnymi pieśniami. Miał zwyczaj, a raczej postanowił był sobie dwie godziny dnia każdego wyśpiewywać psalmy Dawida, każąc żonie towarzyszyć sobie na fortepianie. Wyobraził sobie, że wprzód nim był pułkownikiem Kamińskim, przepędził jedno życie na oborze i spełniał funkcje krowy. Toteż głos jego był tak ryczący, że żona wzbraniała się towarzyszyć mu fortepianem. Mąż sprowadził Mickiewicza, a mistrz powagą swoją wręczył Kamińskiemu laskę grubą, mówiąc: &#8220;Daję ci moc nieposłuszną żonę do uległości tym kijem przyprowadzić&#8221;. Były płacze w domu i aż krewny żony, p. Jakub Malinowski, musiał łagodnie pomiarkowywać męża&#8230;</p>
</blockquote>
		
		<p class="info">
			<span class="date">


24

X
	
2013

</span>
			
			#<a href="/tag/Tadeusz Boy-Zelenski.html" rel="tag" class="taglink">Tadeusz Boy-Zelenski</a>
			
			#<a href="/tag/Michal Budzynski.html" rel="tag" class="taglink">Michal Budzynski</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
		</p>
		
	</div>

  	<div class="post">
		<h2><a href="/2013/10/slub-micheleta.html">Ślub Micheleta</a></h2>
		<p>Z Jerzego Wojciecha Borejszy biografii Armanda Lévy&#8217;ego pod tytułem <em>Sekretarz Adama Mickiewicza</em>:</p>

<blockquote>
<p>12 marca 1849 roku Michelet żeni się powtórnie. Bliscy &#8212; córka i zięć, Lévy i inni &#8212; nie bez niepokoju idą na tę ceremonię. Po dziesięciu latach wdowieństwa wielki historyk uwikłał się w mocno ekscentryczną przygodę, utrzymaną co prawda w stylu epoki.</p>

<blockquote>
<p>Panna Mialaret, nauczycielka w Wiedniu, zasypywała Micheleta patetycznymi listami; zapragnął znaleźć męża dla uwielbiającej go dziewczyny, która utrzymywała, że zawdzięcza wszystko jego dziełom. Wybór padł na Eugeniusza Noëla. Michelet z największym entuzjazmem czytał mu listy panny Mialaret i namawiał do szczęścia, które samo idzie do ręki. Ale listy te nie zachwyciły Eugeniusza Noëla. Uważał je za deklamatorskie. Gorąco podziękował Micheletowi, oznajmiając, że dobrze mu ze starą matką i boi się dać jej synowę. Wymowna pani Mialaret nie mogła wzruszyć Noëla, ale za to podbiła Micheleta, który zamiast popierać przyjaciela, sam wszedł w szranki.</p>
</blockquote>

<p>Świadkami na ślubie byli Béranger i Mickiewicz. Mickiewicz najpierw omal się nie spóźnił na uroczystość. Przybył w ostatniej chwili, w pośpiechu, w nie swoim ubraniu. Później w merostwie zagadał się z Bérangerem i na pytanie urzędnika municypalnego o wiek podał dwanaście &#8212; numer domu, z którego niedawno się wyprowadził. Widząc zdumioną twarz urzędnika poprawił się, podając czterdzieści dwa &#8212; numer swego nowego mieszkania. Wreszcie ustalono, że świadek Micheleta ma lat pięćdziesiąt.</p>

<p>Mickiewicz miał powody, aby być zaaferowanym w czasie ślubu przyjaciela. Trzy dni później jako redaktor naczelny rozpoczął wydawanie &#8220;Trybuny Ludów&#8221;. Dziennikowi temu zawdzięczał Mickiewicz miano socjalisty.</p>
</blockquote>
		
		<p class="info">
			<span class="date">


17

X
	
2013

</span>
			
			#<a href="/tag/Jerzy W. Borejsza.html" rel="tag" class="taglink">Jerzy W. Borejsza</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Jules Michelet.html" rel="tag" class="taglink">Jules Michelet</a>
			
		</p>
		
	</div>

  	<div class="post">
		<h2><a href="/2013/10/1848-kartka.html">Kartka z 1848 roku</a></h2>
		<p>Z Jerzego Wojciecha Borejszy biografii Armanda Lévy&#8217;ego pod tytułem <em>Sekretarz Adama Mickiewicza</em> kartka z historii paryskiej rewolucji 1848 roku:</p>

<blockquote>
<p>W dniach powstania czerwcowego jeden z emigrantów polskich, Józef Jeżewski, z gałązką w ręku wmieszał się między walczących, aby ich pogodzić. Po obu stronach barykady uznano go za pomyleńca. Wobec tego, że nie ustawał w swojej agitacji, musiano go w końcu aresztować. W ten sposób znalazł się w Conciergerie. Groziła mu deportacja. Prefekt policji obiecał zwolnić Jeżewskiego, jeżeli zgoli zbyt długą brodę &#8212; i wtedy, i później oznakę wichrzycieli, anarchistów i socjałów wszelkiego autoramentu. Żona doniosła Jeżewskiemu o &#8220;okrutnym żądaniu&#8221; prefekta. Wychodźca odmówił wołając: &#8220;Jeśli ja nie jestem winny, to cóż winna moja broda?&#8221; Nie było rady. Jedynym człowiekiem, którego Jeżewski mógł usłuchać, był Mickiewicz. Poeta powędrował do więzienia z nożycami w kieszeni.</p>
</blockquote>
		
		<p class="info">
			<span class="date">


08

X
	
2013

</span>
			
			#<a href="/tag/Jerzy W. Borejsza.html" rel="tag" class="taglink">Jerzy W. Borejsza</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Jerzy Jezewski.html" rel="tag" class="taglink">Jerzy Jezewski</a>
			
		</p>
		
	</div>

  	<div class="post">
		<h2><a href="/2013/01/norwid-mickiewicz.html">Norwid o Mickiewiczu</a></h2>
		<p>Z listu Norwida do Jana Skrzyneckiego, generała armii polskiej, wodza naczelnego powstania listopadowego (15 IV 1848):</p>

<blockquote>
<p>Długo mógłbym pisać o osobistych mych cierpieniach, które były powodem, iż ze wszystkimi prawie mą korespondencję zerwałem. Pomijam to wszakże i zatrzymam się tylko nad ostatnią (do dziś licząc) boleścią. Generał wie zapewne, iż Mickiewicz przybył tu &#8212; że pragnął (szczerze, jak sądzę) się ukorzyć przed Naczelnikiem Chrześcijaństwa i wieku tego, i narodów.</p>

<p>Trudno zapewne by opisać, jak się tu znalazł, jaką formę względem Kościoła i Polaków ten poeta wielki zająć raczył; dość że (smutno mi wyrzec) znalazłem go albo nałogowo tak już ugrzęzłym w tym kierunku <em>radykalizmu mistycznego</em>, że się wydobyć zeń nie może, albo najpotężniejszym oszukańcem, jakiego przykładu dotąd nie ma. Ten człowiek straszny jest dla Polski. W organizacji jego pękła, jak sądzę, ta <em>sprężyna</em>, któ®a zarazem jest <em>wędzidłem</em>. <em>Dobre i złe</em> się mięsza w subtelności mistycznych formuł jego &#8212; na niczym osadzić się nie można w stosunkach z nim, i chyba niewolnikiem jego zostać trzeba. Tak też wielu zrobiło. A kiedy na publicznym zawiązującego się tu Legionu posiedzeniu porwał się z miejsca i nareszcie Towiańskiego książkę wziął do ręki &#8212; byłem przymuszony mu zaprzeczyć, a nazajutrz w liście najwyraźniej przedstawić wszystko, co przeciwko kierunkowi przez niego propagowanemu mam na sercu. Nie umiem powiedzieć, jak mnie to wiele kosztowało. Widzieć się przymuszonym tak wielkiej sławie narodowej i siwym włosom prawdy gorzkie słowa powiedzieć, zwłaszcza iż brat mój, tu przytomny, także się przeciw mnie podniósł.</p>

<p>Moralność w towiańszczyźnie jest okropnie pojęta [&#8230;].</p>
</blockquote>
		
		<p class="info">
			<span class="date">


02

I
	
2013

</span>
			
			#<a href="/tag/Cyprian Kamil Norwid.html" rel="tag" class="taglink">Cyprian Kamil Norwid</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Jan Skrzynecki.html" rel="tag" class="taglink">Jan Skrzynecki</a>
			
			#<a href="/tag/towianizm.html" rel="tag" class="taglink">towianizm</a>
			
			#<a href="/tag/Andrzej Towiański.html" rel="tag" class="taglink">Andrzej Towiański</a>
			
		</p>
		
	</div>

</div>

</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
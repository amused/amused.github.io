<!DOCTYPE html>
<html lang="en" prefix="og: http://ogp.me/ns#">
    <head>
    	<title>Nowe Ateny</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:image" content="" />
		<meta property="og:site_name" content="Nowe Ateny" />
		<meta property="og:description" content="Blog o Warszawie, literaturze i wszystkim pomiędzy ;-)" />
		<link rel="alternate" type="application/rss+xml" title="RSS" href="http://amused.github.io/rss.xml" />
	</head>
	<body>
<div id="main">

<h1><a href="http://amused.github.io">Nowe Ateny</a></h1>

<div id="posts">
	
	
	<div class="post">
		<h2><a href="/2013/09/ratunek.html">O ratowaniu literatury</a></h2>
		<p>Obchody pogrzebowe Stanisława Staszica w 1826 roku — jak pisze Anna Kowalska w tomie <em>Mochnacki i Lelewel. Współtwórcy życia umysłowego Warszawy i kraju</em> — szybko przerodziły się w manifestację patriotyczną, a dokładniej: antyrządową. Co oczywiście zaniepokoiło carski rząd i skutkowało represjami:</p>

<blockquote>
<p>Ofiarą padł najpierw poemat Staszica <em>Ród ludzki</em>, o którym senatorowi Nowosilcowowi doniesiono, że jest jakoby &#8220;stekiem bezbożności i wywrotowych poglądów; polecił wielki książę zarządzić rewizję w składach Towarzystwa i całkowity nakład owego dzieła zniszczyć&#8221;.</p>

<p>Potwierdził prawdę tego zapisu i dorzucił doń jeszcze obszerny komentarz Fryderyk hr. Skarbek, mieszkający wówczas na terenie Pałacu Staszica, sprawujący tam przez lat osiem obowiązki konserwatora i kustosza biblioteki Królewskiego Towarzystwa Przyjaciół Nauk oraz muzeów.</p>

<p>Jego sumienna relacja rzuca ciekawe światło na ówczesne warunki egzystencji Towarzystwa:</p>

<blockquote>
<p>Mówiono — notował — że wielki książę palił na swoim kominku wielkie tomy <em>in quarto</em> rzeczonego dzieła, które dziś do wielkich rzadkości należy, gdyż ja jedynie ocaliłem od zagłady przed zaborem kilka egzemplarzy, przepędziwszy całą noc w bibliotece Towarzystwa na wypruwaniu z pojedynczych tomów po kilka kartek, z których następnie trzy kompletne volumina dzieła ułożyłem.</p>
</blockquote>

<p>Kapitalna bądź co bądź scena: konserwator biblioteki naukowej, korzystając z faktu, że mieszka na terenie gmachu Towarzystwa, całą noc spędza w sali bibliotecznej, gdzie zgromadzone zostały — i zinwentaryzowane — tomy dzieła Staszica, aby niepostrzeżenie wykraść cząstkami i uratować od auto-da-fe dzieło opiekuna i dobroczyńcy Towarzystwa. I to w stolicy konstytucyjnego państwa!</p>
</blockquote>

<p>(Kusi mnie, aby przytoczyć tu o <em>Rodzie ludzkim</em> sąd chociażby Borowego, gdzie epitet &#8220;nieczytelny!&#8221; był jednym ze słabszych, ale książki znaleźć nie mogę).</p>
		
		<p class="info">
			<span class="date">


15

IX
	
2013

</span>
			
			<a href="/tag/Fryderyk Skarbek.html" rel="tag">#Fryderyk Skarbek</a>
			
			<a href="/tag/Stanisław Staszic.html" rel="tag">#Stanisław Staszic</a>
			
			<a href="/tag/Anna Kowalska.html" rel="tag">#Anna Kowalska</a>
			
			<a href="/tag/XIX wiek.html" rel="tag">#XIX wiek</a>
			
		</p>
	</div>
    
	<div class="post">
		<h2><a href="/2013/09/jesenska.html">Milena Jesenská, «Ponad nasze siły»</a></h2>
		<p>Milena Jesenská została zapamiętana jako ostatnia miłość Franza Kafki. Ich znajomość zawiązała twórczość literacka: w 1919 roku Jesenská, mając już pewne doświadczenie w tłumaczeniach z niemieckiego na czeski, wpadła na opowiadanie Kafki — <em>Der Heizer</em> (pol. <em>Palacz</em>, pierwszy rozdział nieukończonej powieści <em>Ameryka</em>) — i zaproponowała listownie jego tłumaczenie na czeski. Chociaż para spotkała się tylko dwa razy, ich korespondencja (a dokładniej: listy Kafki) przetrwała i doczekała się wielu wydań, również po polsku.</p>

<p>Znajomość z Kafką nie była jednak głównym epizodem w życiu Jesenskiej, która pozostawiła po sobie wiele felietonów, reportaży i tłumaczeń, była znaczącą postacią przedwojennej czeskiej sceny literackiej, a przede wszystkim — odważną antytotalitarną dziennikarką i aktywistką zamordowaną w obozie koncentracyjnym w 1944 roku.</p>

<p><img alt='Milena Jesenska' src='/assets/milenajesenska.jpg' /></p>

<p>Jedyne literackie teksty Jesenskiej przetłumaczone na polski zostały wydane w tomie <em>Ponad nasze siły. Czesi, Żydzi i Niemcy. Wybór publicystyki z lat 1937-1939</em> w przekładzie i opracowaniu Leszka Engelkinga i ukazały się w dwóch wydaniach: w 2003 i 2009 roku.</p>

<p>Reportaże czeskiej dziennikarki czytają się, mimo przerażających często tematów, lekko i płynnie: Jesenská ma dar opowiadania, jest poruszająca, ale jednocześnie precyzyjna i zwięzła. Potrafi uderzyć w ton propagandy, kiedy na przykład wzywa swoich rodaków do pomocy uciekinierom z Rzeszy — ale potrafi też chłodno zaprezentować komplikacje i trudności w polityce międzynarodowej 1938 roku.</p>

<p><em>Ponad nasze siły</em> pokazuje nie tylko literacką próbę przeciwstawienia się nacjonalizmom, nazizmowi i komunizmowi —</p>

<blockquote>
<p>[…] to, co Jesenská pisze o swoich rodakach — czytamy we wstępie Leszka Engelkinga — pomaga inaczej spojrzeć na ich postawy, na to, co nazywamy czeskim charakterem narodowym, a co — jak w wypadku każdego charakteru narodowego — ukształtowała historia. I może pomóc nam w próbie zrozumienia, a może i docenienia postawy tak skrajnie innej niż, również ukształtowane przez historię, postawy Polaków.</p>
</blockquote>

<p>Los Czechów w późnych latach 30. był bowiem trudny pod wieloma względami, przede wszystkim chyba dlatego, że część obywateli mówiła po niemiecku i sympatyzowała z niemieckim nacjonalizmem. Reportaże Jesenskiej pokazują walkę o tych właśnie czesko-niemieckich mieszkańców Sudet, o czesko-niemieckich Żydów i wreszcie — o wolność Czechów pod niemiecką okupacją.</p>

<p>Na końcu książki dodany został opublikowany przez Jesenską nekrolog Kafki, w którym opisała go jako &#8220;człowieka i artystę o tak wrażliwym sumieniu, że doskonale słyszał wszystko także i tam, gdzie inni, głusi, czuli się bezpieczni&#8221;.</p>

<p>W grudniu 1994 roku instytut Yad Vashem uhonorował Milenę Jesenską tytułem <em>Sprawiedliwej Wśród Narodów</em>.</p>
		
		<p class="info">
			<span class="date">


15

IX
	
2013

</span>
			
			<a href="/tag/Milena Jesenská.html" rel="tag">#Milena Jesenská</a>
			
			<a href="/tag/Franz Kafka.html" rel="tag">#Franz Kafka</a>
			
			<a href="/tag/Czechy.html" rel="tag">#Czechy</a>
			
		</p>
	</div>
    
	<div class="post">
		<h2><a href="/2013/09/eco-cmentarzwpradze.html">Umberto Eco, «Cmentarz w Pradze»</a></h2>
		<p>Nie, akcja <em>Cmentarza w Pradze</em> nie ma wiele wspólnego ze Starym Cmentarzem Żydowskim w stolicy Czech — to raczej fabularny przegląd wszystkich spisków II połowy XIX wieku. Fałszerz Simone Simonini, główny bohater powieści, rzucany jest przez autora w sam środek wielkich konspiracji: spiskuje z jezuitami przeciwko masonom i z masonami przeciwko jezuitom, bierze udział w stłumieniu Komuny Paryskiej, aferze Dreyfusa i publikacji <em>Protokołów mędrców Syjonu</em> — i, tak naprawdę, nienawidzi tylko Żydów.</p>

<p><img alt='Umberto Eco' src='/assets/umbertoeco.jpg' /></p>

<p>Dużą część książki zajmują właśnie opisy najróżniejszych antysemickich knowań — jak skomentował jeden z czytelników Guardiana, nie pozwoliłby sobie na lekturę <em>Cmentarza w Pradze</em> w autobusie, bojąc się, że ktoś zajrzy przez ramię i przypadkiem przeczyta kawałek. A szokujące z początku fragmenty po dłuższym czasie zwyczajnie nudzą.</p>

<p>Kilka literackich chwytów Eco zupełnie zawiodło. Podawane przy absolutnie każdej nadarzającej się okazji pełne jadłospisy wydają się wymuszone tak, jak większość gier słownych — włącznie z opisem młodego, niepewnego doktora nazwiskiem Froïde. Wątek rozdwojenia jaźni głównego bohatera, zajmujący niemałą część powieści, nie tylko nie zajmuje, ale i nie wnosi nic do samej fabuły.</p>

<p>Powieści Umberta Eco zachwycały zazwyczaj zadziwiającą erudycją i wartką akcją. Bohater powieści został wpleciony w historię zupełnie bezbłędnie, samej akcji natomiast zupełnie zabrakło: <em>Cmentarz w Pradze</em> jest za długi, słabsze są nie fragmenty, ale całe rozdziały — zbyt dużo w powieści waty, zbyt wiele w niej wątków tak fragmentarycznych, że w końcu niewiele znaczących.</p>
		
		<p class="info">
			<span class="date">


15

IX
	
2013

</span>
			
			<a href="/tag/Umberto Eco.html" rel="tag">#Umberto Eco</a>
			
			<a href="/tag/Praha.html" rel="tag">#Praha</a>
			
			<a href="/tag/recenzje.html" rel="tag">#recenzje</a>
			
		</p>
	</div>
    
	<div class="post">
		<h2><a href="/2013/09/golem.html">Golem w Chełmie, Pradze i kulturze</a></h2>
		
			<p>Praski Golem to legenda popularna w kulturze od co najmniej XIX wieku — rzadko wspomina się jednak o związkach Golema z Polską, a dokładnie Chełmem i Poznaniem. Jak się wydaje, korzenie legendy sięgają nie tylko Starego Testamentu i starożytnej żydowskiej mistyki, ale i XVI-wiecznego Chełma.</p>
			<p><a href="/2013/09/golem.html">Czytaj dalej →</a></p>
		
		<p class="info">
			<span class="date">


14

IX
	
2013

</span>
			
			<a href="/tag/Golem.html" rel="tag">#Golem</a>
			
			<a href="/tag/judaizm.html" rel="tag">#judaizm</a>
			
			<a href="/tag/religia.html" rel="tag">#religia</a>
			
			<a href="/tag/Eliasz Baal Szem.html" rel="tag">#Eliasz Baal Szem</a>
			
			<a href="/tag/Chełm.html" rel="tag">#Chełm</a>
			
			<a href="/tag/Praha.html" rel="tag">#Praha</a>
			
			<a href="/tag/David Cerny.html" rel="tag">#David Cerny</a>
			
			<a href="/tag/Juda Loew ben Bezalel.html" rel="tag">#Juda Loew ben Bezalel</a>
			
			<a href="/tag/Gustav Meyrink.html" rel="tag">#Gustav Meyrink</a>
			
		</p>
	</div>
    
	<div class="post">
		<h2><a href="/2013/09/praha.html">Czeska Praga</a></h2>
		<p>Blablabla.</p>

<p>Czeska Praga podzielona jest na 22 dzielnice: nam trafiła się Praha 8, ulica Stanislava Kostky Neumanna, znanego modernistycznego pisarza i, przy okazji, wydawcy Franza Kafki. Mieszkanie okazało się fantastyczne, a samo miejsce dogodne — mieliśmy obok siebie i stację metra, i dużo bezpośrednich połączeń tramwajowych do centrum miasta.</p>

<p><img alt='Praha' src='/assets/praha1.jpg' /></p>

<p>Czeska Praga podzielona jest na 22 dzielnice: nam trafiła się Praha 8, ulica Stanislava Kostky Neumanna, znanego modernistycznego pisarza i, przy okazji, wydawcy Franza Kafki. Mieszkanie okazało się fantastyczne, a samo miejsce dogodne — mieliśmy obok siebie i stację metra, i dużo bezpośrednich połączeń tramwajowych do centrum miasta.</p>

<p>Czeska Praga podzielona jest na 22 dzielnice: nam trafiła się Praha 8, ulica Stanislava Kostky Neumanna, znanego modernistycznego pisarza i, przy okazji, wydawcy Franza Kafki. Mieszkanie okazało się fantastyczne, a samo miejsce dogodne — mieliśmy obok siebie i stację metra, i dużo bezpośrednich połączeń tramwajowych do centrum miasta.</p>
		
		<p class="info">
			<span class="date">


13

IX
	
2013

</span>
			
			<a href="/tag/Praha.html" rel="tag">#Praha</a>
			
			<a href="/tag/Czechy.html" rel="tag">#Czechy</a>
			
			<a href="/tag/wycieczki.html" rel="tag">#wycieczki</a>
			
		</p>
	</div>
    
    

</div>

<div id="navigation"><p>
	
	<br />
	
	    <a href="/archive/2" class="next">Następne posty</a>
	 
</p></div>


</div>
	
</body>
</html>
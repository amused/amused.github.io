<?xml version="1.0" encoding="UTF-8"?>
<rss version="2.0"
  xmlns:content="http://purl.org/rss/1.0/modules/content/"
  xmlns:dc="http://purl.org/dc/elements/1.1/"
  xmlns:itunes="http://www.itunes.com/dtds/podcast-1.0.dtd"
  xmlns:trackback="http://madskills.com/public/xml/rss/module/trackback/">
  <channel>
    <title>Nowe Ateny</title>
    <link>http://amused.github.io</link>
    <description>Blog o Warszawie, literaturze i wszystkim pomiędzy ;-)</description>
    <pubDate>Wed, 02 Oct 2013 00:00:00 +0200</pubDate>
    <item>
      <title>«Małżeństwo wymuszone»</title>
      <link>http://amused.github.io/2013/10/malzenstwowymuszone.html</link>
      <description>Z *Moich wspomnień o życiu towarzyskim w Warszawie* Pauliny Wilkońskiej:

&gt; Do redakcji &quot;Dzwonu Literackiego&quot; nadszedł z Petersburga list na początku 1848 roku, z rękopisem: poemat dość obszerny *Mąż i żona, czyli Małżeństwo* --- tłomaczenie z rosyjskiego bardzo nieudatne. Był to ów sławny poemat księżnej T., w którym wystawiła ona cara jako małżonka-tyrana, a nieszczęśliwą Polskę jako żonę cnotliwę, poniewieraną i męczoną strasznie. Wiadomo, że w Petersburgu utwór ten wielkiego narobił hałasu. Nie dowierzano zatem, czy do &quot;Dzwonu&quot; nadesłanym był w dobrej wierze, czyli też przez zdradę. Że zaś i przekład nie zalecał się niczym, więc i bez wahania spalonym został.

I jeszcze przypis:

&gt; Pisarka rosyjska hrabina Jedwokia Pietrowna Rostopczina (1811--1858), zetknąwszy się we Włoszech z emigrantami polskimi, napisała w r. 1845 balladę pt. *Nasilnyj brak* (*Małżenstwo wymuszone*) o cierpieniach nieszczęśliwej kobiety poślubionej pod przymusem okrutnemu baronowi. Aluzje polityczne wskazujące na alegoryczny charakter utworu były niekiedy bardzo jaskrawe: &quot;Wyprawił na zesłanie, na wygnanie wszystkie wierne, najlepsze me sługi, a mnie wydał na ucisk w ręce swych niewolników i szpiegów. Zabrania mi mówić ojczystym językiem, zakazuje mi pieczętować się mym herbem dziedzicznym&quot; --- skarży się nieszczęsna baronowa. Mimo to poemacik ukazał się w 1846 r. w piśmie &quot;Siewiernaja Pczeła&quot;, redagowanym przez Polaka-renegata Tadeusza Bułharyna, współpracownika rosyjskiej policji politycznej. Skandal, jaki wybuchł wkrótce po opublikowaniu *Małżeństwa wymuszonego*, kiedy w całym Petersburgu głośno zaczęto mówić o własciwym sensie poemaciku, kosztował Bułharyna wiele upokorzeń. Kiedy zarzekał się, że nie żywi żadnych sympatii do Polaków, dowiedział się, że nie jest polonofilem, ale durniem, a generał Orłow w odpowiedzi na jego pokorne: &quot;Żaki szkolne jesteśmy!&quot;, wziął go za ucho i kazał mu klęczeć przeszło godzinę, co ogromnie ubawiło Mikołaja I.</description>
      <pubDate>Wed, 02 Oct 2013 00:00:00 +0200</pubDate>
      <dc:date>2013-10-02T00:00:00+02:00</dc:date>
    </item>
    <item>
      <title>Podróże literackie</title>
      <link>http://amused.github.io/2013/10/podroze-literackie.html</link>
      <description>Z wielu anegdot Boya (*Brązownicy*):

&gt; Znana jest historia o pewnym literacie, który lubił podróżować: &quot;Kiedy mam ochotę zwiedzić jakiś kraj --- mówił --- a nie mam pieniędzy, sporządzam książkę z opisem tego kraju, a za uzyskane honorarium jadę sprawdzić, czy tam jest w istocie tak, jak ja opisałem&quot;.</description>
      <pubDate>Tue, 01 Oct 2013 00:00:00 +0200</pubDate>
      <dc:date>2013-10-01T00:00:00+02:00</dc:date>
    </item>
    <item>
      <title>Albert Potocki, «Do Kraszewskiego»</title>
      <link>http://amused.github.io/2013/09/albertpotocki-dokraszewskiego.html</link>
      <description>Z *Moich wspomnień o życiu towarzyskim w Warszawie* pisarki Pauliny Wilkońskiej:

&gt; Nikt jej nie odpowiedział, bo właśnie drzwi otworzono i ukazała się wysoka, barczysta postać w mundurze pułkownika rosyjskiego. \[...\] Wojewodzina wyciągnęła ku niemu rękę, a jedna z pań obok poszepnęła: &quot;Nasz bard, nasz wieszcz, pan Albert Potocki!&quot; Poeta, powieściopisarz, wzięty w młodzieńczym wieku nagle za objawy zbyt gorącego patriotyzmu do wojska jako prosty żołdak. \[...\] Za powrotem od lat podobno niewielu do kraju pan Albert w krótkim czasie na horyzoncie piśmiennictwa naszego zasłynął. Napisał krytykę przekładu niektórych dramatów Szekspira, przez Kefalińskiego (ks. Hołowińskiego), którego Akefalińskim nazwał. Drukował przełożone poezje z języków tureckiego, perskiego itd., itd.
&gt;
&gt; Usiadł przy naszym stole. Wojewodzina zapytała, czyli nic z sobą świeżo stworzonego nie przyniósł. Uśmiechnął się i wyciągnął welinowy arkuszyk.
&gt;
&gt; --- *Do Kraszewskiego* --- wymówił.  
&gt; --- Wiersz do Kraszewskiego! --- powtórzono wkoło i wszystko cisnąć się poczęło.
&gt;
&gt; Poeta przeczytał nam wiersz zgrabny, gładki, napisany z dobrodusznym humorem, w którym przemawia do twórcy *Świata i poety*, ażeby tak wiele nie pisał.

Jak podaje przypis, wiersz Potockiego nie był nigdy wcześniej drukowany --- i do dzisiaj, jak się wydaje, nie znalazł miejsca nigdzie poza pamiętnikiem Pauliny Wilkońskiej, bo w żadnym tomie poezji Potockiego nie zebrano.

&gt; Gdy świat młody w poezji barwy się odziewał,  
&gt; Gdy Homer władał lutnią, gdy Wirgiliusz śpiewał,  
&gt; Dziesięciu ledwo wieków upłynione dzieje  
&gt; Dwie światu zdumiałemu dały Epopeje.
&gt;
&gt; Za to, choć zgasły ludy, wśród których powstała,  
&gt; Język ich wiecznie żyje, jak ich wieszczów chwała.  
&gt; Nie tak się u nas dzieje, miesiąc nie upłynie,  
&gt; Już nowa Epopeja w litewskiej krainie!
&gt;
&gt; Wieszczu! Nie bądź okrutnym, zlituj się nad nami,  
&gt; Wstrzymaj się choć na chwilę z prozą i wierszami.  
&gt; Patrz, pod *Witoloraudą* siły się w nas chwieją,  
&gt; A ty, nieludzki, nową grozisz Epopeją.
&gt;
&gt; Daj się ubłagać, nie bądź współbratem wyrodnym,  
&gt; Bądź tyle litościwym, ile jesteś płodnym.  
&gt; Wyznajemy, że jesteś jak olbrzym potężnym,  
&gt; Lecz bądź tyle łaskawym, ile jesteś mężnym.
&gt;
&gt; Mieliśmy Marewiczów, Bielawskich przed laty,  
&gt; Jacków i Marcinkowskich dźwigał koń skrzydlaty,  
&gt; Lecz chociaż jedne z tobą przebiegali szlaki,  
&gt; Żaden z nich się nam nie dał tak jak ty we znaki.
&gt;
&gt; Mętna Wisła, na wiosnę gdy wystąpi z brzegów,  
&gt; Zatapia włoście wodą roztopionych śniegów,  
&gt; Lecz wkrótce, klęsk zadanych rolnikowi syta,  
&gt; Powraca zawstydzona do swego koryta.
&gt;
&gt; I ty Polskę zalałeś wierszami i prozą,  
&gt; Sześć par wołów znad Dniepru dzieł twych nie uwiozą,  
&gt; Lecz choć Polak z Litwinem w twoich wierszach brodzi,  
&gt; Nowej się muszą jeszcze obawiać powodzi.
&gt;
&gt; Zlituj się, Bóg ci rymów nadgrodzi sowicie,  
&gt; Ale płyń choć na chwilę w swym własnym korycie,  
&gt; A jeśli żadna prośba wzruszyć cię nie może,  
&gt; Wtenczas daj nam, o, daj nam cierpliwości, Boże!
&gt;
&gt; (Chciałbym, ażeby Szabrański miał tyle odwagi na pioruny Kraszewskiego i jemu podobnych, ażeby to wydrukował). 

Potocki zmarł na cholerę na Kaukazie między 1847 a 1853 rokiem. Wiersz zatytułowany *Pamięci Alberta Szeligi hrabiego Potockiego --- pułkownika --- zmarłego na Kaukazie* poświęcił mu przyjaciel, Cyprian Kamil Norwid:

&gt; Mówiłeś &quot;wspomnij!...&quot; --- gdy żegnałem Cię ---  
&gt; Niechże Ci będzie lekką ziemi wschodnia:  
&gt; Ziemia Kaukazu, gdzie lud w błogim śnie,  
&gt; Gdzie imię &quot;brata&quot; --- &quot;gościa&quot; --- lub &quot;przechodnia&quot;  
&gt; Oznacza jednę myśl... nie trzy... nie dwie!...
&gt; 
&gt; *  
&gt; Wieluż? umarło --- od spomnianych chwil ---  
&gt; A wielu? Ciebie i mnie zapomniało;  
&gt; Gdy między grobem Twym, a mną?... świat-mil  
&gt; Legł — i umarł głos mój, jak Twe ciało:  
&gt; Choć — ból to równy (jeżeli: Człek jest styl)
&gt; 
&gt; *  
&gt; Lecz ja nuciłem zawdy strojem tym,  
&gt; Co mało-baczyć śmie na ludzkie głosy ---  
&gt; To stać mię jeszcze i dla Cię na rym,  
&gt; Którego w ziemię --- cień, światłość w niebiosy  
&gt; Przeszła --- --- cześć Tobie!... przebaczenie im...</description>
      <pubDate>Mon, 30 Sep 2013 00:00:00 +0200</pubDate>
      <dc:date>2013-09-30T00:00:00+02:00</dc:date>
    </item>
    <item>
      <title>Nowe Ateny...</title>
      <link>http://amused.github.io/2013/09/noweateny.html</link>
      <description>*Nowe Ateny, albo akademya wszelkiej sciencyi pełna, na różne tytuły jak na classes podzielona, mądrym dla memoryjału, idiotom dla nauki, politykom dla praktyki, melankolikom dla rozrywki erygowana* ks. Benedykta Chmielowskiego to pierwsza polska encyklopedia --- pisana w zbożnym celu rozpowszechniania nauki i rozbudzenia ciekawości wśród szerokich rzesz czytelników --- pamiętana jest do dzisiaj z racji wielu cytatów o prawdziwie sentencjonalnej jakości (&quot;Koń jaki jest, każdy widzi&quot;; &quot;Smoka pokonać trudno, ale starać się trzeba&quot; itd., itd.).

*Nowe Ateny* pozostają klejnotem staropolskiej kultury szlacheckiej, ale i --- symbolem ciemnoty czasów saskich (encyklopedia swój ostateczny kształt otrzymała dopiero w 1764 roku, a więc niedługo przed oświeceniem stanisławowskim!); niech i ten blog weźmie od nich nazwę, bo tak jak i dzieło ks. Chmielowskiego będzie zbitkiem barwnych i oryginalnych cytatów z dzieł zapomnianych --- anegdot z towarzystw najwszelszego autoramentu --- literackich plotek różnej akuratności.

Mądrym dla memoryjału, idiotom dla nauki.</description>
      <pubDate>Sun, 29 Sep 2013 00:00:00 +0200</pubDate>
      <dc:date>2013-09-29T00:00:00+02:00</dc:date>
    </item>
    <dc:date>2013-10-02T00:00:00+02:00</dc:date>
  </channel>
</rss>
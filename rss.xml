<?xml version="1.0" encoding="UTF-8"?>
<rss version="2.0"
  xmlns:content="http://purl.org/rss/1.0/modules/content/"
  xmlns:dc="http://purl.org/dc/elements/1.1/"
  xmlns:itunes="http://www.itunes.com/dtds/podcast-1.0.dtd"
  xmlns:trackback="http://madskills.com/public/xml/rss/module/trackback/">
  <channel>
    <title>Nowe Ateny</title>
    <link>http://amused.github.io</link>
    <description>Blog o Warszawie, literaturze i wszystkim pomiędzy ;-)</description>
    <pubDate>Tue, 22 Oct 2013 00:00:00 +0200</pubDate>
    <item>
      <title>Kobiety z cygarami</title>
      <link>http://amused.github.io/2013/10/tyton.html</link>
      <description>Wśród różnych gier salonowych XIX-wiecznej Warszawy Paulina Wilkońska w swoich wspomnieniach opisała &quot;pytania i odpowiedzi&quot;: gospodyni rozdawała swoim gościom pytania, a po tygodniu --- odbierała mniej lub bardziej dowcipne odpowiedzi (zazwyczaj wierszem).

&gt; Do czego lub kogo przyrównano by w zeszłym stuleciu \[tj. XVIII\] kobietę palącą cygaro?

Odpowiedź pisarza Ludwika Niemojowskiego:

&gt; Nie wiem, jakie by pradziad zrobił porównanie.  
&gt; Lecz zawsze niepochlebne dałby pewnie zdanie.   
&gt; Nasi bowiem ojcowie płeć piękną widzieli          
&gt; Stworzoną do niańczenia albo do kądzieli.    
&gt;                     
&gt; Poświęcenie od kobiet jak należność brali       
&gt; I sami używając --- im użyć nie dali.    
&gt; Dzisiaj dzielim z kobietą złe, dobre przygody ---    
&gt; I szczęście, i nieszczęście, i żal, i swobody.   
&gt;                         
&gt; Czy wzbronimy im użyć niewinnej rozkoszy,     
&gt; Która myśli rozjaśnia, smutek z czoła spłoszy?    
&gt; Wielu temu przygania --- mnie się jednak zdaje,    
&gt; Że nam to nie zaszkodzi --- im wdzięku dodaje.

Czy nie szkodzi, nie byłbym taki pewien --- ale mniejsza o to. Aleksander Kraushar zanotował w książce *Polki twórcze czasów nowszych* takie wspomnienie poświęcone Marii Ilnickiej i Deotymie:

&gt; Tam, na trzecim piętrze, w schludnym saloniku, odbywały się sympatyczne wtorki pani Marii, według ustalonego programu przyjęcia, złożonego ze szklanki herbaty i &quot;rogalików&quot;. Około pani domu usadowionej na kanapce grupowało się grono bywalców, z rezygnacją powstrzymując się od palenia papierosów, których Ilnicka nie znosiła, nie ze względu na ich szkodliwość dla zdrowia, ile ze względiu na ich proweniencję od Moskali, którzy ów nałóg u nas rozpowszechnili. Leżało to niemal w naturze Ilnickiej, iż ze wstrętem unikała zawsze wszystkiego, co mogło mieć jakikolwiek bliższy lub dalszy związek z nienawistną &quot;Moskwą&quot;. Jeśli więc ktoś z jej gości sybiraków nie mógł mimo najlepszej woli oprzeć się nawykowi &quot;zaciągnięcia się&quot;, ten chyłkiem opuszczał salonik i szukał w kuchence miejsca do wypalenia choćby kawałka papierosa...
&gt;
&gt; Takiemu rygorowi, jak wiadomo, nie podlegali bywalcy salonu Deotymy, która, sama amatorka palenia, pozwalała swoim gościom po poczęstunku &quot;lawą&quot; (gorąca słodzona woda z arakiem) raczyś się dymem papierosów podczas słuchania fragmentów *Sobieskiego pod Wiedniem*.</description>
      <pubDate>Tue, 22 Oct 2013 00:00:00 +0200</pubDate>
      <dc:date>2013-10-22T00:00:00+02:00</dc:date>
    </item>
    <item>
      <title>Kariera rodziny Demidowów</title>
      <link>http://amused.github.io/2013/10/demidowowie.html</link>
      <description>Jak pisze Stanisław Szenic w swojej biografii Marii Kalergis:

&gt; Kariera rodziny Demidowów w carskiej Rosji XVIII wieku
&gt; żywo przypomina karierę rodziny Krupp w Niemczech XIX
&gt; wieku. Protoplastami obu rodzin są kowale, którzy podwaliny
&gt; olbrzymiego majątku oparli na doskonaleniu fabrykacji broni.
&gt; Nikita Demidow, przedsiębiorczy kowal w Tulę, miał szczęście
&gt; zwrócić na siebie uwagę cara Piotra Wielkiego. W krótkim
&gt; czasie rozbudował i znacznie rozszerzył huty żelazne
&gt; Wierchoturskie, sprzedane mu w 1702 roku na bardzo dogodnych
&gt; warunkach. Później przy współudziale syna Akinfa założył
&gt; jeszcze cztery pokaźne huty żelaza na Uralu. Jego wnuk 
&gt; Prokofiusz był już wielkim panem. Wybudował nakładem 
&gt; miliona rubli srebrnych sierociniec dla podrzutków w Moskwie,
&gt; założył szkołę handlową w Petersburgu. Zasłynął nie tylko
&gt; z filantropii, ale i z dziwactw. Pieniądze z jego skarbca
&gt; płynęły szeroką, nieprzebraną strugą. Opowiadano, że podczas
&gt; olbrzymiej zabawy dla ludu, urządzonej przez niego w 1778
&gt; roku w Petersburgu, aż 500 ludzi miało się zapić na śmierć.</description>
      <pubDate>Mon, 21 Oct 2013 00:00:00 +0200</pubDate>
      <dc:date>2013-10-21T00:00:00+02:00</dc:date>
    </item>
    <item>
      <title>Warszawskie getto w 1948 roku</title>
      <link>http://amused.github.io/2013/10/warszawskie-getto.html</link>
      <description>W 1948 David Seymour --- urodzony w 1911 roku w Polsce jako Dawid Szymin --- wyruszył na misję UNICEF po Europie, by fotografować losy dzieci po drugiej wojnie światowej. Poniżej cztery zdjęcia z Warszawy. Gruzy na dwóch pierwszych to wszystko, co zostało z getta.

![David Seymour](/assets/warszawa-getto1.jpg)

![David Seymour](/assets/warszawa-getto3.jpg)

![David Seymour](/assets/warszawa-getto2.jpg)

![David Seymour](/assets/warszawa-getto4.jpg)

Inne zdjęcia autora zobaczyć można na stronie [Time.com](http://lightbox.time.com/2013/01/16/a-second-look-chims-children-of-war/).</description>
      <pubDate>Sun, 20 Oct 2013 00:00:00 +0200</pubDate>
      <dc:date>2013-10-20T00:00:00+02:00</dc:date>
    </item>
    <item>
      <title>Wilkins o literaturze</title>
      <link>http://amused.github.io/2013/10/wilkins-literatura.html</link>
      <description>Refleksja nad literaturą Johna Wilkinsa z roku 1641, z dzieła pod tytułem *Merkury albo tajemnica i szybkonogi posłaniec* --- w tłumaczeniu Tomasza Bieronia, cytowane w jednej z książek Umberto Eco. Oryginalną wersję cytatu można [zobaczyć na stronie Biblioteki Kongresu](http://lcweb2.loc.gov/cgi-bin/ampage?collId=rbc3&amp;fileName=rbc0001_2009fabyan19070page.db&amp;recNum=31).

&gt; Jak dziwną rzeczą musiała się wydawać sztuka pisania, kiedy została wynaleziona, możemy ocenić po zachowaniu niedawno odkrytych Amerykanów, którzy zdumieli się, że człowiek może rozmawiać z księgami i nie chcieli uwierzyć, że papier może mówić...
&gt; 
&gt; Jest na ten temat piękna anegdota, która opowiada o indiańskim niewolniku. Wysłany przez swego pana z koszykiem fig i listem, zjadł po drodze znaczną część powierzonego mu ładunku, przekazując resztę fig osobie, dla której były przeznaczone. Osoba ta przeczytała list, po czym nie znalazłszy odpowiedniej ilości fig, oskarżyła niewolnika o ich zjedzenie, mówiąc, że list świadczy przeciwko niemu. Lecz Indianin, nie zważając na ten dowód, bez wahania wyparł się swego postępku, przeklinając papier jako fałszywego i kłamliwego świadka.
&gt; 
&gt; Wysłany po raz drugi z podobnych ładunkiem i listem wymieniającym dokładną liczbę fig, które miały być doręczone, zwyczajowo już pożarł po drodze znaczną ich część. Jednak nie odważył się tknąć owoców, zanim dla uniknięcia dalszych oskarżeń nie schował listu pod kamień, pewien, że jeżeli list nie będzie go widział jedzącego figi, to na niego nie doniesie. Jednak kiedy został oskarżony jeszcze gwałtowniej niż poprzednio, wyznał swą winę, wyraził podziw dla czarodziejskich mocy papieru i na przyszłość przyrzekł sprawować się rzetelnie, cokolwiek mu się zleci.</description>
      <pubDate>Sat, 19 Oct 2013 00:00:00 +0200</pubDate>
      <dc:date>2013-10-19T00:00:00+02:00</dc:date>
    </item>
    <item>
      <title>Sceptycyzm anno domini 1872</title>
      <link>http://amused.github.io/2013/10/sceptycyzm-1872.html</link>
      <description>Z wydanych anonimowo w 1872 roku *Pamiętników sceptyka* Juliana Kaliszewskiego --- godny zapamiętania cytat:

&gt; Biedni ludzie!... W rozpaczy po niefortunnych wycieczkach na mądrość i wielkość jak mogą, tak się pocieszają. Przynajmniej życie przepędźmy wesoło! --- wołają i nuże to w bitwy i wojny, kiedy już się znudzili siedzieć w domu spokojnie; to w wiedzę i uczoność, kiedy im się sprzykrzyło nic nie robić; to w odkrycia ziem nowych, kiedy już nic ze swoich gniazd wycisnąć więcej nie mogą. Bawią się do upadłego aby dalej, aby zapomnieć o wiszącym nad nimi mieczu Damoklesa pod postacią śmierci i nicości. A gdy już wszelkie pomysły co do ziemi zostały wyczerpane, dalejże z fantazją o niebie gwiaździstem, nuż o koncept, czyby i tam dostać się nie można?... To im się jakoś nie udaje, ależ trudno znów przyznać człowiekowi, że mu się coś nie powiodło. Po rozum tedy do głowy i... i w miejsce cielesnej wędrówki po nieskończoności, wymarzył sobie duchową --- nieśmiertelność po śmierci!!! To go najwięcej zabawiło, to mu się najlepiej podobało, z natury przepada za kontrastem. Nuż tedy tworzyć sobie cały świat za grobem, podobny temu, w którym żyje, ale w nieskończonem spotęgowaniu, a tak nieskończonem, że sam tego pojąć nie zdolny, i to go właśnie zachwyca i dziwuje się własnemu dowcipowi i powiada sobie, że jest dla tego wielki i nieśmiertelny, że ma *pojęcia niepojęte*... *risum teneatis?*...
&gt; 
&gt; Rozradowany do żywego tym swoim wynalazkiem, dalejże się cieszyć a cieszyć tak, że gotów na wszystko już się poświęcić, na śmierć nawet, bo tam, oh! bo tam jest cóś, co mu za wszystko kiedyś wynagrodzi; tam, według jednych, sama jasność i harmonia i duchowość taka, że --- aż jej nie ma; tam, według drugich, wszystko tak jak tu, ale wszystko dobre, nieskończenie lepsze, doskonalesze, obfitsze, smaczniejsze i wszystkie *-sze* jakie tylko są; tam, według innych jeszcze, sama tylko rozkosz przez całe niepojętej światłości i piękności siedm nieb, wpośród najcudowniejszej muzyki, jakiej tu ucho nie słyszało, wpośród samych przedziwnych cherubinów i huryssek, gdzie naturalnie szóste przykazanie już wcale nie istnieje...
&gt; 
&gt; I otóż marzą, marzą, a podczas tego marzenia pozwalają ze sobą wszystko robić, nawet rżnąć się na kawałki, gdyby to się komu podobało, jak bywały przypadki. To ich najmilsza rozkosz, a gdy zaczynają troski i choroby ścigać, do niej się uciekają, w niej toną --- rozszczęśliwieni!...
&gt; 
&gt; Biedni wy ludzie!</description>
      <pubDate>Fri, 18 Oct 2013 00:00:00 +0200</pubDate>
      <dc:date>2013-10-18T00:00:00+02:00</dc:date>
    </item>
    <item>
      <title>Ślub Micheleta</title>
      <link>http://amused.github.io/2013/10/slub-micheleta.html</link>
      <description>Z Jerzego Wojciecha Borejszy biografii Armanda Lévy'ego pod tytułem *Sekretarz Adama Mickiewicza*:

&gt; 12 marca 1849 roku Michelet żeni się powtórnie. Bliscy --- córka i zięć, Lévy i inni --- nie bez niepokoju idą na tę ceremonię. Po dziesięciu latach wdowieństwa wielki historyk uwikłał się w mocno ekscentryczną przygodę, utrzymaną co prawda w stylu epoki.
&gt;
&gt;&gt; Panna Mialaret, nauczycielka w Wiedniu, zasypywała Micheleta patetycznymi listami; zapragnął znaleźć męża dla uwielbiającej go dziewczyny, która utrzymywała, że zawdzięcza wszystko jego dziełom. Wybór padł na Eugeniusza Noëla. Michelet z największym entuzjazmem czytał mu listy panny Mialaret i namawiał do szczęścia, które samo idzie do ręki. Ale listy te nie zachwyciły Eugeniusza Noëla. Uważał je za deklamatorskie. Gorąco podziękował Micheletowi, oznajmiając, że dobrze mu ze starą matką i boi się dać jej synowę. Wymowna pani Mialaret nie mogła wzruszyć Noëla, ale za to podbiła Micheleta, który zamiast popierać przyjaciela, sam wszedł w szranki.
&gt;
&gt; Świadkami na ślubie byli Béranger i Mickiewicz. Mickiewicz najpierw omal się nie spóźnił na uroczystość. Przybył w ostatniej chwili, w pośpiechu, w nie swoim ubraniu. Później w merostwie zagadał się z Bérangerem i na pytanie urzędnika municypalnego o wiek podał dwanaście --- numer domu, z którego niedawno się wyprowadził. Widząc zdumioną twarz urzędnika poprawił się, podając czterdzieści dwa --- numer swego nowego mieszkania. Wreszcie ustalono, że świadek Micheleta ma lat pięćdziesiąt.
&gt;
&gt; Mickiewicz miał powody, aby być zaaferowanym w czasie ślubu przyjaciela. Trzy dni później jako redaktor naczelny rozpoczął wydawanie &quot;Trybuny Ludów&quot;. Dziennikowi temu zawdzięczał Mickiewicz miano socjalisty.</description>
      <pubDate>Thu, 17 Oct 2013 00:00:00 +0200</pubDate>
      <dc:date>2013-10-17T00:00:00+02:00</dc:date>
    </item>
    <item>
      <title>Barthes o krytyce</title>
      <link>http://amused.github.io/2013/10/barthes-krytyka.html</link>
      <description>Fenomenalny fragment z *Mitologii* Rolanda Barthes'a --- rozdział pod tytułem *Niema i ślepa krytyka* w przekładzie Adama Dziadka.

&gt; Krytycy (literaccy lub teatralni) używają często dwóch dość szczególnych argumentów. Pierwszy polega na ogłoszeniu ni stąd, ni zowąd, że obiekt owej krytyki jest nieuchwytny, a w konsekwencji ona sama okazuje się zbędna. Drugi argument, pojawiający się także co jakiś czas, polega na przyznaniu się do zbytniej głupoty, zbytniej ignorancji uniemożliwiającej zrozumienie dzieła, które uchodzi za filozoficzne: sztuka Henriego Lefebvre'a o Kierkegaardzie wywołała wśród naszych najlepszych krytyków (nie mówię o tych, którzy otwarcie wyznają własną głupotę) tę jakąś paniczną imitację głupstwa (która miała, rzecz jasna, zdyskredytować Lefebvre'a zesłanego do krainy czysto rozumowego cudactwa).
&gt; 
&gt; Czemuż więc owa krytyka ogłasza co jakiś czas swą niemoc lub swoje niezrozumienie? Na pewno nie ze skromności: nie ma większej wygody niż przyznanie się do niezrozumienia egzystencjalizmu, nie ma większej ironii, a tym samym większej pewności siebie, niż wstydliwe ujawnienie bezradności wobec filozofii Nadzwyczajności; i nie ma nic bardziej bojowego niż obrona nieuchwytności poezji.
&gt; 
&gt; Wszystko to faktycznie oznacza ten stopień pewności własnej inteligencji, wobec którego wyznanie, że się nie rozumie, kwestionuje klarowność autora, a nie własnego umysłu: udaje się głupstwo, aby tym łatwiej wywołać wśród publiczności wrzawę i pyszałkowato obrócić wspólną impotencję we wspólną inteligencję. Znamy dobrze takie postępowanie z salonu Verdurinów: &quot;Ja, który z zawodu jestem inteligentny, nic z tego nie rozumiem; ale wy też nic z tego nie rozumiecie, jesteście więc tak samo inteligentni, jak ja&quot;.
&gt; 
&gt; Prawdziwe oblicze tych sezonowych wyznań braku kultury stanowi stary, obskurancki mit, według którego myśl jest szkodliwa, gdy nie podlega kontroli &quot;zdrowego rozsądku&quot; i &quot;uczucia&quot;: Wiedza to Zło, oba wyrosły na tym samym drzewie; kultura jest dozwolona pod warunkiem, że ogłasza się co pewien czas marność jej celów i granice jej potęgi (w tej sprawie warto porównać myśli Grahama Greena o psychologach i psychiatrach); idealna kultura powinna być tylko łagodnym retorycznym popisem, sztuką słowa świadczącą o chwilowej wylewności duszy. Ta stara romantyczna para serca i rozumu nabiera realności jedynie w obrazach o proweniencji jakby z lekka gnostyckiej, w owych opiumowanych filozofiach, które zawsze w końcu udzielały wsparcia silnym reżimom, które pozbywają się intelektualistów, odsyłając ich do zajęć skupionych po trosze wokół emocji i tego, co nieuchwytne. W rzeczywistości wszelkie stawianie kulturze warunków jest stanowiskiem terrorystycznym. Gdy ktoś uprawia zawód krytyka i obwieszcza, że nie rozumie egzystencjalizmu lub marksizmu (bo jak na złość są to właśnie te filozofie, których niezrozumienie wyznawane jest najczęściej), to uznaje własną ślepotę lub niemotę za uniwersalną regułę percepcji i pozbywa się marksizmu i egzystencjalizmu z tego świata: &quot;Nic nie rozumiem, a zatem jesteście idiotami&quot;.
&gt; 
&gt; Ale skoro ma się tyle obaw czy tyle wzgardy wobec założeń filozoficznych jakiegoś dzieła i skoro z taką mocą broni się prawa do tego, żeby go nie rozumieć i o nim nie mówić, to po co w ogóle być krytykiem? Przecież rozumienie i objaśnianie to jest wasz zawód. Możecie oczywiście sądzić filozofię w imię zdrowego rozsądku; kłopot w tym, że o ile &quot;zdrowy rozsądek&quot; i &quot;uczucie&quot; nie rozumieją filozofii, o tyle ona sama rozumie je bardzo dobrze. Nie wy objaśniacie filozofów, ale oni was objaśniają. Nie chcecie zrozumieć sztuki marksisty Lefebvre'a, ale bądźcie pewni, że marksista Lefebvre doskonale rozumie wasze niezrozumienie, a zwłaszcza (bo widzę u was raczej przebiegłość niż zaniedbanie) wasze rozkosznie &quot;niewinne&quot; wyznanie.</description>
      <pubDate>Wed, 16 Oct 2013 00:00:00 +0200</pubDate>
      <dc:date>2013-10-16T00:00:00+02:00</dc:date>
    </item>
    <item>
      <title>Stattler, «Machabeusze»</title>
      <link>http://amused.github.io/2013/10/stattler-machabeusze.html</link>
      <description>Z Barbary Bobrowskiej *Małych narracji Prusa* drobna notatka o głośnym dziele polskiego malarstwa romantycznego, *Machabeuszach* Wojciecha Stattlera z 1842 roku:

&gt; Warto zwrócić uwagę na jeden z obrazów prezentowanych w galerii --- przedstawiający Machabeuszy, postaci starotestamentowe. Epizod ich losów to temat niezbyt popularny w ikonografii, ale w świadomości Polaków XIX wieku ważny, bo związany z nazwiskiem Stattlera, znanego malarza romantycznego, i jego niezwykle popularnym w tej epoce dziełem. Obraz Stattlera, któremu patronował sam Mickiewicz, wystawiany w kraju oraz poza nim (został nagrodzony złotym medalem na wystawie paryskiej), zamierzony był przez twórcę i odbierany przez publiczność jako alegoria losów narodu polskiego, zachęta do walki zbrojnej. Tematyka biblijna miała zadanie maskować treści patriotyczne, ale w dziele &quot;schowane&quot; zostały, w silnie zacieniowanym tle, symbole ruchu wyzwoleńczego --- rozkute kajdany. Obraz zatytułowany *Machabeusze* wiązany był w polskiej tradycji z powstaniem listopadowym, choć uniwersalność przesłania alegorycznego czyniła go przedstawieniem ikonicznym oddającym doświadczenia kolejnych dzięwiętnastowiecznych generacji.

![Stattler, Machabeusze](/assets/stattler-machabeusze.jpg)</description>
      <pubDate>Tue, 15 Oct 2013 00:00:00 +0200</pubDate>
      <dc:date>2013-10-15T00:00:00+02:00</dc:date>
    </item>
    <item>
      <title>Między Dobrą a Leszczyńską</title>
      <link>http://amused.github.io/2013/10/dobra-leszczynska.html</link>
      <description>Obrazek warszawski z tekstu Bolesława Prusa pod tytułem *Pod szychtami*. Powiśle, koniec XIX wieku --- dzisiaj niecałe sto metrów od Biblioteki Uniwersyteckiej.

&gt; Między ulicą Dobrą i nadwiślańskim wałem, między parkanem wodociągu i uliczką Leszczyńską, rozwala się plac obszerny jak ogród Krasińskich, pusty jak wszystkie place i złożony z dwu kondygnacyj. Niższa z nich ma postać doliny, wyższa zaś tworzy rodzaj płaskowzgórza, patrzącego ku Wiśle spadzistą i pogiętą ścianą.
&gt;
&gt; Gdy woda przybiera, a na środku rzeki, zamiast łopat piaskarzy, pracują siecie rybaków, --- wówczas dolina staje się jeziorkiem, przy którem strome brzegi placu wyższego formują, obok wodociągu, rodzaj przylądka i półwyspu.
&gt;
&gt; W tej epoce zbiega się tu gromada obdartych uliczników, z których jedni grają w guziki, inni pływają po sadzawce na jakimś kawałku deski lub belki, a jeszcze inni, wśród uroczystego milczenia, poszukują robaków na przynętę.
&gt;
&gt; W miarę opadania Wisły, sadzawka staje się bagnem, błotem, a wreszcie zupełnie wysycha. Wówczas szare i spękane łożysko jej zarasta gęstemi krzakami ostu, a na wybrzeżu, zamiast krzykliwej i ruchliwej zgrai, samotna pani Maciejowa łata wiecznie rozłażący się kaftanik, lub, w towarzystwie kilku innych dam, przerzuca całe stogi śmieci.
&gt;
&gt; Rzeczy, podobnie jak ludzie, mają swoje cmentarzyska, do których należy plac przy ulicy Dobrej, będący jednym z generalnych śmietników miasta. Tu po dłuższej lub krótszej wędrówce, obok starej podeszwy, upada bukiet zwiędły; szmat niegdyś eleganckiej sukni, obok gnijących wiórów; okruchy porcelany obok bydlęcej racicy, słowem --- wszystko, co się komu podoba. Najwstrętniejsze kupy różnorodnych szczątków wypierają się nawzajem, tworząc pstry dywan, nad którym pływa obmierzła woń padliny i z pośród dziur którego listki nędznej, skrofulicznej trawy wydzierają się do słońca, jakby błagając go o ratunek przeciw haniebnemu sąsiedztwu.
&gt;
&gt; Szpetny widok; lecz --- o! Wykwintny przechodniu z Saskiego Ogrodu, nie wzruszaj tak ramionami!... Zakazany ten zakątek w porze właściwej ciska pioruny, z których niejeden na twoją własną głowę może upaść. Tu bowiem, przy tym placu szkaradnym, z którego po promieniach słonecznych pełzną ku górze zdradzieckie miazmaty, tu wpośród tego gnojowiska, leży krynica miasta: dwa filtry wodociągów, a także... studnia ściekowa.
&gt;
&gt; Kanał, śmietnik i filtry --- oryginalna trójca! Która z jednej strony objaśnia nam niezwykłą śmiertelność Warszawy, z drugiej zaś nasuwa pytanie: poco człowiek żyje na tym świecie?
&gt;
&gt; Czy poto, aby służyć za ogniwo między kanałem, a filtrem?... Ale zostawmy w spokoju higjenę i filozofją.</description>
      <pubDate>Mon, 14 Oct 2013 00:00:00 +0200</pubDate>
      <dc:date>2013-10-14T00:00:00+02:00</dc:date>
    </item>
    <item>
      <title>Syrokomla, «Homerowa dziatwa»</title>
      <link>http://amused.github.io/2013/10/syrokomla-homerowadziatwa.html</link>
      <description>Wiersz, który Władysław Syrokomla przesłał Paulinie Wilkońskiej do albumu pamiątek --- drukowany i gdzie indziej zresztą.

&gt; Boże mój, Boże! jak to poecie  
&gt; Trudno i nudno żyć na tym świecie!  
&gt; Każdego kocha, ufa bez granic,  
&gt; I w sercach rymu dla serca szuka;  
&gt; A dobrzy ludzie mają go za nic,  
&gt; Bo zwieść poetę niewielka sztuka.  
&gt; Przecież go każdy zwodzie ochoczy,  
&gt; My tacy prości, a oni biegli!  
&gt; Więc na złość światu zamknijmy oczy,  
&gt; Udajmy, żeśmy nic nie postrzegli.  
&gt; Niech zwodzi przyjaźń, zwodzi niewiasta,  
&gt; Niech szarpie krytyk, lichwiarz odziera:  
&gt; Ślepym był Homer, nasz protoplasta,  
&gt; Więc bądźmy ślepi na cześć Homera.

Podpisany: Załucze, 1851 rok.</description>
      <pubDate>Sun, 13 Oct 2013 00:00:00 +0200</pubDate>
      <dc:date>2013-10-13T00:00:00+02:00</dc:date>
    </item>
    <item>
      <title>Księgarze i pisarze przed sądem</title>
      <link>http://amused.github.io/2013/10/sadhonorowy.html</link>
      <description>Jak pisze Roman Taborski w swojej pełnej świetnych anegdot książce *Życie literackie młodopolskiej Warszawy*:

&gt; W warszawskim środowisku literackim zrodziło się podejrzenie, że niektórzy wydawcy w celu zwiększenia dochodów nadbijają znaczną liczbę egzemplarzy wydawanych książek i sprzedają je wyłącznie na swój rachunek. Wobec tego Żeromski, ażeby sprawdzić, ile naprawdę egzemplarzy jego książek jest wypuszczanych na rynek księgarski, opatrzył cały nakład wydanej w połowie 1908 roku *Dumy o hetmanie* zaprojektowanym przez Edwarda Okunia specjalnym ekslibrisem, z numerem porządkowym i podpisem autorskim.

Zacząłem więc poszukiwania pierwszego wydania *Dumy o hetmanie*. Ciekawy byłem nie tylko ilustracji do całej anegdoty, ale i --- ekslibrisu pióra Okunia, jednego z najbardziej utalentowanych młodopolskich rysowników i malarzy, autora głośnych ilustracji do &quot;Chimery&quot; Miriama.

Tym większe było moje zdziwienie, gdy w [drugim jeszcze wydaniu](http://polona.pl/item/2822498/5/) udostępnionym przez Polonę natrafiłem na rzeczony ekslibris z parafką samego Żeromskiego:

![Ekslibris Okunia dla Żeromskiego](/assets/zeromski-okun.png)

&gt; Lorentowicz na prośbę Żeromskiego zamieścił w &quot;Nowej Gazecie&quot; krótki artykuł, w którym wyjaśnił i uzasadnił postępowanie pisarza:
&gt;
&gt;&gt; W wydawnictwie tym autor wprowadza w nasze stosunki księgarskie pożądany od dawna zwyczaj kontrolowania ilości odbitych przez wydawcę egzemplarzy. Jak wiadomo, dotychczas układ autora polskiego z wydawcą polegał na tym, że autor musiał bezgranicznie ufać wydawcy. Zaufanie to prowadziło do rezultatów bardzo znamiennych: wydawca zobowiązywał się np. w umowie odbić 2000 egzemplarzy nabytego utworu, a po kilku latach sprzedaży rewizja urzędowa znajdowała w jego składach 29 000 egzemplarzy tej samej książki!
&gt;
&gt; W odpowiedzi na ten artykuł przedstawiciele czternastu warszawskich firm wydawniczych nadesłali do &quot;Nowej Gazety&quot; zbiorowy protest \[...\].

Awantura zatoczyła dość szerokie kręgi, powstała podpisana przez aż 194 pisarzy *Deklaracja autorów*, w której domagano się m.in. wprowadzenia &quot;zamiast wymaganego przez księgarzy jednostronnego zaufania, wyraźnego i jasnego zobowiązania obustronnego&quot; --- czyli, innymi słowy, ludzkiego traktowania ludzi pióra.

&gt; Tymczasem zarząd Związku Księgarzy Polskich zażądał od Lorentowicza przedstawienia konkretnych dowodów nadbijania egzemplarzy i skierował całą sprawę do rozpatrzenia przez sąd honorowy. Lorentowicz przedstawił sądowi świadectwa złożone przez Żeromskiego i innych pisarzy, dotyczące nieuczciwego --- ich zdaniem --- postępowania wydawców. Sąd rozpatrywał sprawę bardzo długo i dopiero 22 kwietnia 1910 roku ogłosił wyrok, w którym czytamy:
&gt;&gt;
&gt;&gt; 1) że Lorentowicz był uprawniony do podniesienia w prasie kwestii ochrony praw autorskich i, omawiając je w swoim artykule, nie kierował się żadnymi względami prywatnymi, lecz miał na celu sprawę publiczną;
&gt;&gt;
&gt;&gt; 2) że Lorentowicz nie miał prawa, bez należytego sprawdzenia i stwierdzenia autentyczności, powołać się na fakt w rzeczywistości nie istniejący w tej postaci, w jakiej go przedstawił w swym artykule;
&gt;&gt;
&gt;&gt; 3) że gdyby nawet fakt ten był prawdziwy, to Lorentowicz nie miał prawa rozszerzać oskarżenia na wszystkich wydawców polskich.</description>
      <pubDate>Sat, 12 Oct 2013 00:00:00 +0200</pubDate>
      <dc:date>2013-10-12T00:00:00+02:00</dc:date>
    </item>
    <item>
      <title>Przybyszewscy kontra Krzywicki</title>
      <link>http://amused.github.io/2013/10/przybyszewscy-krzywicki.html</link>
      <description>Stanisław Przybyszewski przyjechał z Krakowa do Warszawy w lutym 1901 roku. Pisał wtedy w liście do Jadwigi Kasprowiczowej:

&gt; Dziwną intuicję miałem co do Warszawy. Jest wstrętna, obrzydliwa. Tak! Obrzydliwa. Nie pozostałbym tu długo za nic na świecie.

Został aż do roku 1905.

Wkrótce po przyjeździe Przybyszewskiego do Warszawy przyjechała z Norwegii jego żona --- Dagny Juel. Tak pisze o spotkaniu pary Ludwik Krzywicki w swoich *Wspomnieniach*:

&gt; Po przyjeździe Przybyszewskiego do Warszawy spotkałem go idącego z Dagną na Nowym Świecie. Był ładny poranek wiosenny. Przybyszewski szedł z wysoką blondynką, kształtną, piękną, której włosy w promieniach słońca przekształcały się w złotą aureolę dokoła twarzy. Blondynka szła pod rękę z Przybyszewskim. Podchodząc do mnie, puściła ramię męża, stanęła na środku chodnika, ujęła obiema rękami sukienkę i z całą powagą zrobiła dyg ironiczny. Przechodnie stanęli. Po chwili ze śmiechem ujęła ramię męża i poszli dalej. Było to ironiczne podziękowanie za artykuły moje, wymierzone przeciw przybyszewszczyźnie. Ale jej postać była tak urocza, całe zdarzenie na tle pogody wiosennej i promieni słonecznych miało piętno takiego uroku fantastycznego, iż dzisiaj wypływa w mojej pamięci jako obraz pełen wdzięku i artyzmu.</description>
      <pubDate>Fri, 11 Oct 2013 00:00:00 +0200</pubDate>
      <dc:date>2013-10-11T00:00:00+02:00</dc:date>
    </item>
    <item>
      <title>Giulio Cesare Vanini</title>
      <link>http://amused.github.io/2013/10/vanini.html</link>
      <description>Na nazwisko Vaniniego po raz pierwszy natknąłem się przeglądając poświęconą libertynizmowi w poezji polskiej XVIII wieku książkę Jerzego Snopka, *Objawienie i oświecenie* --- poniżej krótki fragment:

&gt; W XVII-wiecznej Francji bardzo istotne okazały się wpływy nurtu naturalistycznego. Czołowy jej przedstawiciel --- Giulio Cesare Vanini --- wziął osobiście udział w kształtowaniu *libertage érudit*, co zresztą przypłacił życiem. Oskarżono go o ateizm i spalono na stosie w 1619 roku. Przed śmiercią miał wyrzec następujące słowa: &quot;Jezus nie był Bogiem, ale człowiekiem, tak jak ja, i pocił się z lęku przed śmiercią, a ja potrafię umrzeć odważniej. W ogóle nie ma innego Boga jak przyroda, ona jedynie jest wieczna&quot;. Po śmierci libertyna jego nazwisko stało się symbolem ateizmu i rozwiązłości obyczajów. Bayle był jednym z wielkich obrońców Vaniniego, a Wolter twierdził, że rozumienie przez niego Boga jest całkowicie zgodne z teologią. Przyjął się zresztą sąd, że umysłowość Włocha, mimo iż przejęła i zradykalizowała idee Cardana i przede wszystkim Pompanazziego, była jeszcze obciążona zgoła średniowiecznym pociągiem do kabalistyki.

![Friedrich Holderlin](/assets/friedrichholderlin1.jpg)

A przypomniał mi się tekst Snopka --- notabene jedno z nielicznych naukowych źródeł poświęconych libertynizmowi w Polsce --- przy okazji lektury poezji Friedricha Hölderlina (na obrazie powyżej), które znalazłem w zbiorze *Co się ostaje, ustanawiają poeci* w przekładzie Antoniego Libery. Przekładzie w tym przypadku chyba niezbyt udanym, bo całkiem ciężkim i sztywnym, ale to na tyle ciekawa kartka z historii libertynizmu, że zawsze warto przytoczyć. *Vanini*:

&gt; Uznali, żeś bezbożnik! Twoje serce  
&gt; Napiętnowali klątwą i związawszy,  
&gt; Rzucili cię w płomienie. Święty mężu,  
&gt; Czemuś nie wrócił błyskawicą z nieba  
&gt;   
&gt; I nie poraził tych oszczerców w głowę,  
&gt; I nie rozpętał monstrualnej burzy,  
&gt; Która by barbarzyńskie ich popioły  
&gt; Zmiotła z tej ziemi, z rodzinnego kraju?  
&gt;   
&gt; Święta natura jednak, ktorąś kochał  
&gt; I która cię przyjęła, kiedyś umarł,  
&gt; Puszcza w niepamięć wyczyny człowieka  
&gt; I wróg twój też znajduje wieczny pokój.
</description>
      <pubDate>Thu, 10 Oct 2013 00:00:00 +0200</pubDate>
      <dc:date>2013-10-10T00:00:00+02:00</dc:date>
    </item>
    <item>
      <title>Gomulicki, dwa wiersze</title>
      <link>http://amused.github.io/2013/10/gomulicki-dwawiersze.html</link>
      <description>Dwa wiersze Wiktora Gomulickiego z historii literatury polskiego oświecenia, zagubione gdzieś w jego niemłodych już tomach i rzadko przedrukowywane --- *O Trembeckim*:

&gt; Gdy cię widzę, jak wzrostem ogromny i duchem  
&gt; Rymujesz dla wątłego króla politykę,  
&gt; Jak potrząsasz powszednich kłopotów łańcuchem,  
&gt; Jak, z duszą mędrca, wino sławisz i podwikę,  
&gt; Jak cię rozhartowywa praca mdła i marna --  
&gt; Zdajesz mi się Samsonem, co obraca żarna.

I *O Księdzu Biskupie Warmińskim* (czyli --- Ignacym Krasickim):

&gt; Takiś przejrzysty, mój Mości Biskupie,  
&gt; Że przez twe książki jak przez szkło puchara  
&gt; Widać, czym serca nalana jest czara:  
&gt; Żeś wróg wszystkiego, co złe i co głupie,  
&gt; Że szczęście ściągnąć chcesz na polskie niwy  
&gt; I --- że sam jesteś ogromnie szczęśliwy!</description>
      <pubDate>Wed, 09 Oct 2013 00:00:00 +0200</pubDate>
      <dc:date>2013-10-09T00:00:00+02:00</dc:date>
    </item>
    <item>
      <title>Kartka z 1848 roku</title>
      <link>http://amused.github.io/2013/10/1848-kartka.html</link>
      <description>Z Jerzego Wojciecha Borejszy biografii Armanda Lévy'ego pod tytułem *Sekretarz Adama Mickiewicza* kartka z historii paryskiej rewolucji 1848 roku:

&gt; W dniach powstania czerwcowego jeden z emigrantów polskich, Józef Jeżewski, z gałązką w ręku wmieszał się między walczących, aby ich pogodzić. Po obu stronach barykady uznano go za pomyleńca. Wobec tego, że nie ustawał w swojej agitacji, musiano go w końcu aresztować. W ten sposób znalazł się w Conciergerie. Groziła mu deportacja. Prefekt policji obiecał zwolnić Jeżewskiego, jeżeli zgoli zbyt długą brodę --- i wtedy, i później oznakę wichrzycieli, anarchistów i socjałów wszelkiego autoramentu. Żona doniosła Jeżewskiemu o &quot;okrutnym żądaniu&quot; prefekta. Wychodźca odmówił wołając: &quot;Jeśli ja nie jestem winny, to cóż winna moja broda?&quot; Nie było rady. Jedynym człowiekiem, którego Jeżewski mógł usłuchać, był Mickiewicz. Poeta powędrował do więzienia z nożycami w kieszeni.</description>
      <pubDate>Tue, 08 Oct 2013 00:00:00 +0200</pubDate>
      <dc:date>2013-10-08T00:00:00+02:00</dc:date>
    </item>
    <item>
      <title>Urlop w Sopocie</title>
      <link>http://amused.github.io/2013/10/sopot-urlop.html</link>
      <description>List 150 w zbiorze epistoł Boya z I wydania, kartka pocztowa z 1922 roku, &quot;napisana podczas urlopu spędzanego z \[Kornelem\] Makuszyńskim w Sopocie&quot; --- do żony Makuszyńskiego, Emilii.

&gt; Pani Emmo, ręce pani całuję, szkoda, że nie ma Pani, z nikim się tak przyjemnie nie pije jak z panią; jesteśmy urżnięci jak Świnie, szczerze oddany --- Boy</description>
      <pubDate>Mon, 07 Oct 2013 00:00:00 +0200</pubDate>
      <dc:date>2013-10-07T00:00:00+02:00</dc:date>
    </item>
    <item>
      <title>Władysław Syrokomla o sobie</title>
      <link>http://amused.github.io/2013/10/syrokomla-wilkonski.html</link>
      <description>W jednym z pierwszych listów Syrokomli (Ludwika Kondratowicza) do Augusta Wilkońskiego (które przytacza w swoich wspomnieniach jego żona, Paulina) poeta, po całym akapicie usprawiedliwień za późną odpowiedź, opowiada korespondentowi o sobie w tych słowach (rok --- 1851):

&gt; Oto urodziłem się w roku 1823; odbyłem wychowanie w szkołach prowincjonalnych, potem wałęsałem się po drodze żywota lat kilka; potem się w roku 1844 ożeniłem; jednocześnie wziąłem w rękę to oto pióro (szczęście moje... zgubę moją!) i osiadłem stale na wsi dzierżawiąc od księcia Wittgensteina Załucze.
&gt;
&gt; W przeciągu tych lat ośmiu Bóg dobry dał mi napisać z dziesiątek tomów, udarował trojgiem dzieci i 350 rublami srebrnymi czystego zysku z honorariów księgarskich, które składają cały mój majątek, bo reszta mych kapitałów, w pracy, nadziei, gruszkach na wierzbie itp. zabezpieczeniach, w tej chwili nie jest do zrealizowania na gotowiznę.
&gt;
&gt; Żyjemy w ciszy, z książkami, z kwiatami, z dziatwą, z dobrymi ludźmi i ze świętą golizną, którą pojmuję z jej wdzięcznej, poetycznej strony, tak dalece że ile razy fortuna, drogą sukcesji po wujaszku lub sowitszego honorarium, błyśnie mi przyjaźniej w oczy, staram się korzystać z jej darów zawzięcie, aż znów wrócę do mojego normalnego stanu finansów, do zera, które jest figurą globu, symbolem wieczności, aureolą mojego oblicza, czarodziejskim kołem (*circulus vitiosus*), w którego środku staję bezpieczen od pokus: pychy, egoizmu, lenistwa.
&gt;
&gt; Z konieczności tedy jestem cnotliwym, lubo niektóre grzeszki, a przede wszystkim święte lenistwo, bardzo się ponętnie do mnie uśmiechają. Nieraz wyobrażam sobie, że jestem wielkim panem, nic nie robię, jeno leżąc pod cieniem klonu, z hawańskim cygaro, czytam od poczty do poczty gazety, żurnale, romanse, a jeżeli raczę pióro wziąść *\[!\]* do ręki, to tylko dla pisania miłych dla serca, przyjaznych listów (o! wtedy miałbyś co tydzień list ode mnie), tylko do wylewania na papier poetyckich pomysłów. Takie to marzenia nieraz się do mnie wdzięczą, ale nic z tego... Wiem, czyje to figle... *Spiriantus*! i za dykcjonarz łaciński, i do pracy, a duch-kusiciel znika.
&gt;
&gt; Ale wracam do dalszego kreślenia obrazu mojego żywota. Żona moja \[Paulina z Mitraszewskich\], kilka lat młodsza ode mnie, całą rezygnacją znosi swą godność żony poety i w dobrej wierze upaja się dymkiem chwały swego mężula. Wprawdzie wymyka się, jak może, ilekroć z jakim gotowym utworem staję dla odczytania go, ale raz złapana, gotowa cierpliwie wysłuchać, a nawet sama deklamować moje gawędy. Tego tylko w głowie pomieścić nie może, dlaczego pisarz tak wzięty, tak przechwalony, tak małe bierze honorarium. Trudno na to odpowiedzieć... słusznie czy niesłusznie, trzeba jęczeć na chciwość nakładców, bo inaczej we własnym domu zachwieje się wiara w potęgę mojego talentu.

![Władysław Syrokomla](/assets/wladyslawsyrokomla.jpg)</description>
      <pubDate>Sun, 06 Oct 2013 00:00:00 +0200</pubDate>
      <dc:date>2013-10-06T00:00:00+02:00</dc:date>
    </item>
    <item>
      <title>Plica polonica</title>
      <link>http://amused.github.io/2013/10/plicapolonica.html</link>
      <description>Czytając Heinego *O Polsce*, natrafiłem na taki ustęp (pisany przez niemieckiego poetę romantycznego z wyraźnym zachwytem):

&gt; U chłopa konstytucya ciała jest silna; zbudowany doskonale, wygląda na urodzonego żołnierza, a włosy ma zwyczajnie jasne, i najczęściej dozwala im opadać w długich kędziorach. Tej okoliczności przypisać należy tak częste u chłopów pojawianie się kołtuna (*Plica polonica*), bardzo sympatycznej choroby, którą zapewne i my kiedyś pobłogosławieni będziemy, gdy noszenie długich włosów rozpowszechni się w niemieckich ziemiach.</description>
      <pubDate>Sat, 05 Oct 2013 00:00:00 +0200</pubDate>
      <dc:date>2013-10-05T00:00:00+02:00</dc:date>
    </item>
    <item>
      <title>Leczenie Lewisa Sayre</title>
      <link>http://amused.github.io/2013/10/lewissayre.html</link>
      <description>![Leczenie Lewisa Sayre](/assets/sayre1.jpg)

Z historii medycyny XIX wieku --- leczenie schorzeń kręgosłupa rewolucyjną metodą doktora Lewisa Sayre (lata 70. XIX wieku). Poniżej cały proces *naprawiania* w trzech prostych krokach:

![Leczenie Lewisa Sayre](/assets/sayre2.jpg)</description>
      <pubDate>Fri, 04 Oct 2013 00:00:00 +0200</pubDate>
      <dc:date>2013-10-04T00:00:00+02:00</dc:date>
    </item>
    <item>
      <title>O edukacji pisarzy</title>
      <link>http://amused.github.io/2013/10/edukacjapisarzy.html</link>
      <description>Roman Taborski i jego nieocenione *Życie literackie młodopolskiej Warszawy*:

&gt; W wyniku rusyfikacyjnej polityki caratu trudniejsze się stało --- w porównaniu z sytuacją pokolenia postyczniowego --- zdobycie przez przyszłych pisarzy młodopolskiej Warszawy odpowiedniego wykształcenia. Prus, Sienkiewicz, Świętochowski i Chmielowski chodzili do polskich gimnazjów, a następnie studiowali w Szkole Głównej --- ich młodopolscy następcy byli skazani na rosyjskie gimnazja oraz również rosyjski Cesarski Uniwersytet Warszawski, wprzęgnięty w ogólną rusyfikacyjną politykę, a ponadto jeszcze mający bardzo niski poziom naukowy.
&gt;
&gt; Żeromski i Reymont, dwaj najwybitniejsi przedstawiciele środowiska literackiego młodopolskiej Warszawy, nie mieli --- jak wiadomo --- matury, nie mieli również matury m.in.: Sieroszewski, Ignacy Dąbrowski, Ludwik Stanisław Liciński i Wacław Gąsiorowski. Żeromski przybył do Warszawy w 1886 roku i rozpoczął studia w Instytucie Weterynaryjnym, wkrótce zresztą przerwane z powodu ciężkiej sytuacji materialnej. Wybór weterynarii nie był oczywiście spowodowany zainteresowaniami przyszłego pisarza, ale prozaicznym faktem, że nie wymagano tam matury, wystarczało ukończenie sześciu klas gimnazjalnych. Edukacja Reymonta ograniczyła się do ukończenia w 1883 roku Warszawskiej Szkoły Niedzielno-Rzemieślniczej --- w roku następnym przyszły laureat Nobla został wyzwolony na czeladnika krawieckiego.

Aż się chce zacytować Marka Twaina, który wspomniał kiedyś, że nigdy nie pozwolił żadnej szkole stanąć na drodze swojej edukacji.</description>
      <pubDate>Thu, 03 Oct 2013 00:00:00 +0200</pubDate>
      <dc:date>2013-10-03T00:00:00+02:00</dc:date>
    </item>
    <item>
      <title>Podróże literackie</title>
      <link>http://amused.github.io/2013/10/podroze-literackie.html</link>
      <description>Z wielu anegdot Boya (*Brązownicy*):

&gt; Znana jest historia o pewnym literacie, który lubił podróżować: &quot;Kiedy mam ochotę zwiedzić jakiś kraj --- mówił --- a nie mam pieniędzy, sporządzam książkę z opisem tego kraju, a za uzyskane honorarium jadę sprawdzić, czy tam jest w istocie tak, jak ja opisałem&quot;.</description>
      <pubDate>Tue, 01 Oct 2013 00:00:00 +0200</pubDate>
      <dc:date>2013-10-01T00:00:00+02:00</dc:date>
    </item>
    <item>
      <title>Albert Potocki, «Do Kraszewskiego»</title>
      <link>http://amused.github.io/2013/09/albertpotocki-dokraszewskiego.html</link>
      <description>Z *Moich wspomnień o życiu towarzyskim w Warszawie* pisarki Pauliny Wilkońskiej:

&gt; Nikt jej nie odpowiedział, bo właśnie drzwi otworzono i ukazała się wysoka, barczysta postać w mundurze pułkownika rosyjskiego. \[...\] Wojewodzina wyciągnęła ku niemu rękę, a jedna z pań obok poszepnęła: &quot;Nasz bard, nasz wieszcz, pan Albert Potocki!&quot; Poeta, powieściopisarz, wzięty w młodzieńczym wieku nagle za objawy zbyt gorącego patriotyzmu do wojska jako prosty żołdak. \[...\] Za powrotem od lat podobno niewielu do kraju pan Albert w krótkim czasie na horyzoncie piśmiennictwa naszego zasłynął. Napisał krytykę przekładu niektórych dramatów Szekspira, przez Kefalińskiego (ks. Hołowińskiego), którego Akefalińskim nazwał. Drukował przełożone poezje z języków tureckiego, perskiego itd., itd.
&gt;
&gt; Usiadł przy naszym stole. Wojewodzina zapytała, czyli nic z sobą świeżo stworzonego nie przyniósł. Uśmiechnął się i wyciągnął welinowy arkuszyk.
&gt;
&gt; --- *Do Kraszewskiego* --- wymówił.  
&gt; --- Wiersz do Kraszewskiego! --- powtórzono wkoło i wszystko cisnąć się poczęło.
&gt;
&gt; Poeta przeczytał nam wiersz zgrabny, gładki, napisany z dobrodusznym humorem, w którym przemawia do twórcy *Świata i poety*, ażeby tak wiele nie pisał.

Jak podaje przypis, wiersz Potockiego nie był nigdy wcześniej drukowany --- i do dzisiaj, jak się wydaje, nie znalazł miejsca nigdzie poza pamiętnikiem Pauliny Wilkońskiej, bo w żadnym tomie poezji Potockiego nie zebrano.

&gt; Gdy świat młody w poezji barwy się odziewał,  
&gt; Gdy Homer władał lutnią, gdy Wirgiliusz śpiewał,  
&gt; Dziesięciu ledwo wieków upłynione dzieje  
&gt; Dwie światu zdumiałemu dały Epopeje.
&gt;
&gt; Za to, choć zgasły ludy, wśród których powstała,  
&gt; Język ich wiecznie żyje, jak ich wieszczów chwała.  
&gt; Nie tak się u nas dzieje, miesiąc nie upłynie,  
&gt; Już nowa Epopeja w litewskiej krainie!
&gt;
&gt; Wieszczu! Nie bądź okrutnym, zlituj się nad nami,  
&gt; Wstrzymaj się choć na chwilę z prozą i wierszami.  
&gt; Patrz, pod *Witoloraudą* siły się w nas chwieją,  
&gt; A ty, nieludzki, nową grozisz Epopeją.
&gt;
&gt; Daj się ubłagać, nie bądź współbratem wyrodnym,  
&gt; Bądź tyle litościwym, ile jesteś płodnym.  
&gt; Wyznajemy, że jesteś jak olbrzym potężnym,  
&gt; Lecz bądź tyle łaskawym, ile jesteś mężnym.
&gt;
&gt; Mieliśmy Marewiczów, Bielawskich przed laty,  
&gt; Jacków i Marcinkowskich dźwigał koń skrzydlaty,  
&gt; Lecz chociaż jedne z tobą przebiegali szlaki,  
&gt; Żaden z nich się nam nie dał tak jak ty we znaki.
&gt;
&gt; Mętna Wisła, na wiosnę gdy wystąpi z brzegów,  
&gt; Zatapia włoście wodą roztopionych śniegów,  
&gt; Lecz wkrótce, klęsk zadanych rolnikowi syta,  
&gt; Powraca zawstydzona do swego koryta.
&gt;
&gt; I ty Polskę zalałeś wierszami i prozą,  
&gt; Sześć par wołów znad Dniepru dzieł twych nie uwiozą,  
&gt; Lecz choć Polak z Litwinem w twoich wierszach brodzi,  
&gt; Nowej się muszą jeszcze obawiać powodzi.
&gt;
&gt; Zlituj się, Bóg ci rymów nadgrodzi sowicie,  
&gt; Ale płyń choć na chwilę w swym własnym korycie,  
&gt; A jeśli żadna prośba wzruszyć cię nie może,  
&gt; Wtenczas daj nam, o, daj nam cierpliwości, Boże!
&gt;
&gt; (Chciałbym, ażeby Szabrański miał tyle odwagi na pioruny Kraszewskiego i jemu podobnych, ażeby to wydrukował). 

Potocki zmarł na cholerę na Kaukazie między 1847 a 1853 rokiem. Wiersz zatytułowany *Pamięci Alberta Szeligi hrabiego Potockiego --- pułkownika --- zmarłego na Kaukazie* poświęcił mu przyjaciel, Cyprian Kamil Norwid:

&gt; Mówiłeś &quot;wspomnij!...&quot; --- gdy żegnałem Cię ---  
&gt; Niechże Ci będzie lekką ziemi wschodnia:  
&gt; Ziemia Kaukazu, gdzie lud w błogim śnie,  
&gt; Gdzie imię &quot;brata&quot; --- &quot;gościa&quot; --- lub &quot;przechodnia&quot;  
&gt; Oznacza jednę myśl... nie trzy... nie dwie!...
&gt; 
&gt; *  
&gt; Wieluż? umarło --- od spomnianych chwil ---  
&gt; A wielu? Ciebie i mnie zapomniało;  
&gt; Gdy między grobem Twym, a mną?... świat-mil  
&gt; Legł — i umarł głos mój, jak Twe ciało:  
&gt; Choć — ból to równy (jeżeli: Człek jest styl)
&gt; 
&gt; *  
&gt; Lecz ja nuciłem zawdy strojem tym,  
&gt; Co mało-baczyć śmie na ludzkie głosy ---  
&gt; To stać mię jeszcze i dla Cię na rym,  
&gt; Którego w ziemię --- cień, światłość w niebiosy  
&gt; Przeszła --- --- cześć Tobie!... przebaczenie im...</description>
      <pubDate>Mon, 30 Sep 2013 00:00:00 +0200</pubDate>
      <dc:date>2013-09-30T00:00:00+02:00</dc:date>
    </item>
    <item>
      <title>Nowe Ateny...</title>
      <link>http://amused.github.io/2013/09/noweateny.html</link>
      <description>*Nowe Ateny, albo akademya wszelkiej sciencyi pełna, na różne tytuły jak na classes podzielona, mądrym dla memoryjału, idiotom dla nauki, politykom dla praktyki, melankolikom dla rozrywki erygowana* ks. Benedykta Chmielowskiego to pierwsza polska encyklopedia --- pisana w zbożnym celu rozpowszechniania nauki i rozbudzenia ciekawości wśród szerokich rzesz czytelników --- pamiętana jest do dzisiaj z racji wielu cytatów o prawdziwie sentencjonalnej jakości (&quot;Koń jaki jest, każdy widzi&quot;; &quot;Smoka pokonać trudno, ale starać się trzeba&quot; itd., itd.).

*Nowe Ateny* pozostają klejnotem staropolskiej kultury szlacheckiej, ale i --- symbolem ciemnoty czasów saskich (encyklopedia swój ostateczny kształt otrzymała dopiero w 1764 roku, a więc niedługo przed oświeceniem stanisławowskim!); niech i ten blog weźmie od nich nazwę, bo tak jak i dzieło ks. Chmielowskiego będzie zbitkiem barwnych i oryginalnych cytatów z dzieł zapomnianych --- anegdot z towarzystw najwszelszego autoramentu --- literackich plotek różnej akuratności.

Mądrym dla memoryjału, idiotom dla nauki.</description>
      <pubDate>Sun, 29 Sep 2013 00:00:00 +0200</pubDate>
      <dc:date>2013-09-29T00:00:00+02:00</dc:date>
    </item>
    <dc:date>2013-10-22T00:00:00+02:00</dc:date>
  </channel>
</rss>
<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			Nowe Ateny
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Blog o Warszawie, literaturze i wszystkim pomiędzy ;-)" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="posts">
	
	
	<div class="post">
		<h2><a href="/2014/01/mickiewicz-mlodosc.html" rel="canonical">O dzieciństwie Mickiewicza</a></h2>
		<p>Z wielkiej biografii Adama Mickiewicza pióra Juliusza Kleinera fragment o młodości wieszcza (a poniżej &#8212; szkic ruin wspomnianego zamku Mendoga pióra Napoleona Ordy z XIX wieku):</p>

<blockquote>
<p>Idyllą było życie i w Zaosiu, i tak samo w Nowogródku, gdzie na stale zamieszkali Mickiewiczowie w lat kilka po urodzeniu Adama. Pierś miała czym oddychać wśród rozległej, rozsłonecznionej przestrzeni, oko miało się czym bawić i zielonością poiło się do syta, fantazję pobudzał i bór ciemny, i zwaliska zamku Mendoga, i kurhany dawne. Wśród natury życzliwej mieszkali tu ludzie weseli, szczęśliwi przeważnie, pracujący i bawiący się i kłócący, przez kulturę jeszcze nie odarci ze świeżości i charakterystyczności postaci, gestu, słowa.</p>

<blockquote>
<p>Nigdzie na świecie nie ma tak wesołego życia, jak w litewskich wioskach i zaściankach &#8212; wspominać będzie po latach Mickiewicz. &#8212; Tyle tam radości, miłości, szczęścia wspólnego, nieprzerwanego.</p>
</blockquote>

<p>Wyraziście zaznaczał się element polski, szlachecki. Władał on niepodzielnie w Nowogródku, do którego zjeżdżała się też tłumnie szlachta okoliczna na sprawy sądowe i na zabawy. Jako składnik istotny należał do całości obrazu lud białoruski; obrzędy jego nęciły i zajmowały zapewne ciekawość chłopięcą nie mniej jak opowiadania historii cudownych i strasznych, którymi darzył czy to stary sługa Błażej, lubiący też o prawdziwych i zmyślonych swych podróżach i przygodach rozpowiadać, czy w pieśni różne bohata służąca Gąsiewska, czy jakiś chłop w chacie pobliskiej; a pieśni ludowe Adam tak poznał i zapamiętał, że gdy po latach zbiory ich do rąk dostanie, wszystkie prawie znajome mu się okażą.</p>
</blockquote>

<p><img alt='Zamek w Nowogródku' src='/assets/nowogrodek1.jpg' /></p>
		
		<p class="info">
			<span class="date">


23

I
	
2014

</span>
			
			#<a href="/tag/Juliusz Kleiner.html" rel="tag" class="taglink">Juliusz Kleiner</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Napoleon Orda.html" rel="tag" class="taglink">Napoleon Orda</a>
			
			#<a href="/tag/Nowogrodek.html" rel="tag" class="taglink">Nowogrodek</a>
			
		</p>
	</div>
    
	<div class="post">
		<h2><a href="/2014/01/duchy.html" rel="canonical">Czy wierzy pani w duchy?</a></h2>
		<p>Z <em>Moich wspomnień o życiu towarzyskim w Warszawie</em> pisarki Pauliny Wilkońskiej:</p>

<blockquote>
<p>&#8212; Ha!&#8230; A wiesz pani, że Dominik [Magnuszewski] był spirytystą i wierzył w duchy? Opowiadał nam z wiarą całą, że siedząc w nocy przy biurku, tworzył i pisał. Wtem dreszcz przejął go nagle. Mimowolnie podniósł oczy, spojrzał&#8230; blisko niego biała stanęła postać. Poznał matkę, którą kochał bardzo&#8230; miała wyraz twarzy anielski, była uśmiechnięta. Porwał się, wyciągnął ręce&#8230; Widzenie znikło i na wpół zemdlony upadł na krzesło. W dni kilka potem odebrał wiadomość, że matka umarła.</p>

<p>&#8212; Słyszymy nieraz o podobnych wypadkach.</p>

<p>&#8212; Czy pani wierzysz w ukazywanie się duchów? &#8212; zapytał mnie obecny Bogdan Dziekoński.</p>

<p>&#8212; Nie mam bezwzględnej wiary w duchy, ale jej też i bezwzględnie nie odpycham wcale. Nie należę do mistyków, lecz wyznaję szczerze, że mnie ten właśnie mistycyzm szczególniej pociąga.</p>

<p>&#8212; Jak bardzo wielu, lubo że nie wszyscy do tego przyznają się radzi. Wszystko, cokolwiek niełatwo wytłumaczyć sobie potrafimy, wrodzony dla natury ludzkiej ma urok.</p>

<p>&#8212; Nazywają to chorobliwością umysłu, rozgorączkowaną fantazją. Ale przypuśćmy, że podobne wypadki, jak śp. Dominika Magnuszewskiego, bywają wynikami rozgorączkowania władz umysłowych, to skądżeż właśnie takie wzięło się widzenie? Jeżeli powiemy: było to przeczucie, to wszakże i przeczucie jest także czymś nadzwyczajnym. Zatem są dziwy na niebie i na ziemi, o jakich ani się śniło filozofom naszym!</p>

<p>&#8212; A których i najmędrszy myśliciel nie chciałby odgadnąć i wyrozumować&#8230; bo nie potrafi!</p>

<p>Bogdan Dziekoński &#8212; obok wielkiej nauki i rozumu &#8212; był marzycielem, był mistykiem, a dowiódł tego i później, przylgnąwszy całą duszą do towianizmu.</p>

<p>&#8212; Toćże i nasz Czacki &#8212; zagadał jeszcze Wójcicki &#8212; którego nikt zapewne o marzycielstwo i mistycyzm nie posądziłby nigdy, także miał ciekawe widzenie. A było to w południowej godzinie, przy jasnym świetle słonecznym. Stolik, przy którym pisywał zwykle, stał przy oknie. Siedział przy nim właśnie i pisał, gdy nagle padł cień na papier. Spojrzał w okno i zobaczył poza nim przyjaciela od serca, Ignacego Potockiego, z którym zawsze jednych był myśli i uczuć. Porwał się z radością i wybiegł, by kochanego powitać gościa. Nie było nigdzie powozu i nikogo nie widział. Obiegł dom wkoło. Zawołał na służbę i o pana Potockiego dopytywał. Nikt go nie widział. &#8220;Jak to? przecież przybył! Na własne widziałem go oczy!&#8221; Upragnionego gościa jednakże nie było nigdzie. A w dni kilka później nadeszła wiadomość o jego zgonie.</p>

<p>Opowiadanie to dziwne na Dziekońskim zrobiło wrażenie.</p>
</blockquote>
		
		<p class="info">
			<span class="date">


22

I
	
2014

</span>
			
			#<a href="/tag/Paulina Wilkonska.html" rel="tag" class="taglink">Paulina Wilkonska</a>
			
			#<a href="/tag/Dominik Magnuszewski.html" rel="tag" class="taglink">Dominik Magnuszewski</a>
			
			#<a href="/tag/Jozef Bohdan Dziekonski.html" rel="tag" class="taglink">Jozef Bohdan Dziekonski</a>
			
			#<a href="/tag/Tadeusz Czacki.html" rel="tag" class="taglink">Tadeusz Czacki</a>
			
			#<a href="/tag/spirytyzm.html" rel="tag" class="taglink">spirytyzm</a>
			
		</p>
	</div>
    
	<div class="post">
		<h2><a href="/2014/01/z-pankowskiego.html" rel="canonical">Z Mariana Pankowskiego...</a></h2>
		<p>Ze znanej, mocno skandalizującej powieści <em>Rudolf</em> Mariana Pankowskiego (wydanie polskie &#8212; 1984 rok).</p>

<blockquote>
<p>Idę sobie po Montparnasie i widzę, że przede mną jakiś chłopak chce skręcić, ale czeka, aż auta przejadą. Mijam go, a on się obejrzał. I obaj uśmiechnęliśmy się. On spod beretu. Przyśpieszył kroku. Niby że mu pilno. Ale zdążyłem, wie Pan, zobaczyć, że pod tym baskijskim beretem bardzo ładna twarz. Wie Pan, taka rasowa, śniada. Od razu widzę, że to nie Francuz, ale skądś z Afryki. No nic. Kawałek tak idziemy, a on wąziutki w pasie, bo sweter przylega. Do pisuaru wchodzi. Aha. To i ja. Nikogo, tylko my. Stanął koło mnie &#8212; i wie Pan, na całym świecie zaczyna się to tak samo. I on mówi: &#8220;Pójdziemy?&#8221; &#8212; &#8220;Jasne&#8221; &#8212; mówię. I już ukosem przez ulicę, i tylko oczy mrużymy od śniegu. Hotel niedaleko. Nie wiem czy zna Pan tę dzielnicę&#8230; koło restauracji &#8220;Duguesclin&#8221;&#8230; Właścicielka musiała go znać, bo bez słowa dała mu klucz.</p>

<p>Panie, ledwieśmy weszli &#8212; a on już się rozbiera.</p>
</blockquote>
		
		<p class="info">
			<span class="date">


21

I
	
2014

</span>
			
			#<a href="/tag/Marian Pankowski.html" rel="tag" class="taglink">Marian Pankowski</a>
			
			#<a href="/tag/XX wiek.html" rel="tag" class="taglink">XX wiek</a>
			
			#<a href="/tag/Paryz.html" rel="tag" class="taglink">Paryz</a>
			
		</p>
	</div>
    
	<div class="post">
		<h2><a href="/2014/01/trupwkordianie.html" rel="canonical">Trup w «Kordianie» Słowackiego</a></h2>
		
			<p>O trupie w szafie w warszawskim Pałacu Branickich, młodej a pięknej Angielce, która przyjechała do Polski, i pewnej scenie z <em>Kordiana</em> Juliusza Słowackiego &#8212; opowiadanie pamiętnikarki Pauliny Wilkońskiej.</p>
			<p><a href="/2014/01/trupwkordianie.html" rel="canonical">Czytaj dalej →</a></p>
		
		<p class="info">
			<span class="date">


20

I
	
2014

</span>
			
			#<a href="/tag/Paulina Wilkonska.html" rel="tag" class="taglink">Paulina Wilkonska</a>
			
			#<a href="/tag/Juliusz Slowacki.html" rel="tag" class="taglink">Juliusz Slowacki</a>
			
			#<a href="/tag/XIX wiek.html" rel="tag" class="taglink">XIX wiek</a>
			
		</p>
	</div>
    
	<div class="post">
		<h2><a href="/2014/01/mandelsztam-wiersz.html" rel="canonical">Mandelsztam, ***</a></h2>
		<p>Wiersz Osipa Mandelsztama w przekładzie Adama Pomorskiego:</p>

<blockquote>
<p>Kiedy pomiędzy cienie schodzi życie-Psyche<br />Półprzezroczystym lasem w ślad za Persefoną, <br />Ślepa jaskółka spada pod jej stopy ciche<br />Ze stygijską czułością i wicią zieloną.</p>

<p>Wokół uciekinierki widma się zebrały, <br />Witają nowicjuszkę zawodzącym głosem,<br />Z wielkim niedowierzaniem, w nadziei nieśmiałej<br />Słabe swe załamują ręce nad jej losem.</p>

<p>Ktoś tam flakonik perfum, ktoś lusterko niesie,<br />Duszy, kobiecie przecież, miła to zabawka, <br />I przezroczystych głosów po bezlistnym lesie <br />Siąpią suche biadania niby drobna mżawka.</p>

<p>Przezroczystego lasu nie widząc z daleka <br />Dusza stąpa stropiona przez tę czułą wrzawę <br />I chucha na lusterko, i z oddaniem zwleka <br />Miedzianego opłatka za mglistą przeprawę.</p>

<p>1920</p>
</blockquote>
		
		<p class="info">
			<span class="date">


19

I
	
2014

</span>
			
			#<a href="/tag/Osip Mandelsztam.html" rel="tag" class="taglink">Osip Mandelsztam</a>
			
			#<a href="/tag/poezja.html" rel="tag" class="taglink">poezja</a>
			
			#<a href="/tag/Adam Pomorski.html" rel="tag" class="taglink">Adam Pomorski</a>
			
		</p>
	</div>
    
    

</div>

<div id="navigation"><p>
	
	    <a href="/archive/6" class="previous">Nowsze posty</a>
	
	<br />
	
	    <a href="/archive/8" class="next">Starsze posty</a>
	 
</p></div>


</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
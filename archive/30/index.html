<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			Nowe Ateny
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Nowe Ateny — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. Mądrym dla memoryjału, idiotom dla nauki, jak mawiał Benedykt Chmielowski" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="description">
	<p><em>Nowe Ateny</em> — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. <em>Mądrym dla memoryjału, idiotom dla nauki</em>, jak mawiał Benedykt Chmielowski. <a href="/info.html">Więcej informacji?</a></p>
</div>

<div id="posts">
	
	
	<div class="post">
		<h2><a href="/2013/12/duchowa-niezaleznosc.html" rel="canonical">O duchowej niezależności</a></h2>
		<p>W swoim wstępie do tłumaczeń Prospera Mériméego Boy cytuje pewną anegdotę Julesa Sandeau, mającą zobrazować, czym była bez wątpienia cechująca autora <em>Carmen</em> duchowa niezależność:</p>

<blockquote>
<p>Podczas dni lipcowych 1830 r. przeciągała ulicami Paryża gromada rewolucjonistów, uzbrojona w strzelby. Pewien szlachcic przechodząc ulicą, zniecierpliwiony niezręcznością motłochu w obchodzeniu się z bronią palną, wyrwał najbliższemu fuzję, zmierzył do szwajcara w oknie królewskiego pałacu i celnym strzałem powalił go na miejscu. Kiedy zachwyceni rewolucjoniści wzywali go, aby zatrzymał na pożytek sprawy broń, którą tak wybornie włada, odparł: Ślicznie dziękuję! Ja jestem rojalista.</p>
</blockquote>
		
		<p class="info">
			<span class="date">


15

XII

2013

</span>
			
			#<a href="/tag/Tadeusz Boy-Zelenski.html" rel="tag" class="taglink">Tadeusz Boy-Zelenski</a>
			
			#<a href="/tag/Prosper Merimee.html" rel="tag" class="taglink">Prosper Merimee</a>
			
			#<a href="/tag/Jules Sandeau.html" rel="tag" class="taglink">Jules Sandeau</a>
			
			#<a href="/tag/XIX wiek.html" rel="tag" class="taglink">XIX wiek</a>
			
		</p>
	</div>
    
	<div class="post">
		<h2><a href="/2013/12/felinski-krzemieniec.html" rel="canonical">Alojzy Feliński w Krzemieńcu</a></h2>
		<p>Z eseju Ryszarda Przybylskiego <em>Krzemieniec. Opowieść o rozsądku zwyciężonych</em> fragment o Alojzym Felińskim:</p>

<blockquote>
<p>W tym samym roku [1818] książę Adam [Czartoryski] kilkakrotnie wzywał do Krzemieńca Alojzego Felińskiego, szanowanego i podziwianego poetę, autora <em>Barbary Radziwiłłówny</em>, która krążyła po kraju w licznych odpisach. Feliński gospodarował w Ossowie, majątku, który całkiem niedawno przypadł mu w spadku. Nie miał głowy do interesów i doprowadził tę schedę do ruiny. Wywrócił się na handlu drzewem i musiał wioskę spieniężyć. Książę Kurator wiedział o jego kłopotach, toteż zaproponował mu objęcie urzędu dyrektora Liceum Wołyńskiego i stanowisko nauczyciela literatury polskiej. Powszechnie uważano, że jeśli Feliński się zgodzi, niechybnie &#8220;powrócą czasy Czackiego&#8221;. Poeta bał się tylu &#8220;zatrudnień i kłopotów&#8221;, długo był nieugięty, ale namowy przyjaciół, cierpliwość księcia i pokaźna pensja w końcu zrobiły swoje. [&#8230;]</p>

<p>Feliński okazał się sprawnym i energicznym organizatorem. W krótkim czasie zintegrował skłóconą profesurę i ożywił życie umysłowe miasta. W jego mieszkaniu odbywały się zebrania, na których wygłaszano prelekcje. Nowy dyrektor dbał o regularną wypłatę wynagrodzeń, o czym jego poprzednik zwykł był często zapominać. Jego sława sprawiła, że liczba uczniów, od której w końcu zależała pomyślność szkoły, wyraźnie wzrosła. Dyrektor nie tolerował wybryków, ale pozwalał uczniom na uczestniczenie w zabawach urządzanych przez krzemienieckie domy. Powrócił do świętej zasady Czackiego: żadnych manifestacji różnic społecznych między uczniami. Wszyscy noszą mundury. Pod koniec roku szczycił się, że otacza go &#8220;piękna, szlachetna i wesoła młodzież&#8221;.</p>
</blockquote>
		
		<p class="info">
			<span class="date">


14

XII

2013

</span>
			
			#<a href="/tag/Ryszard Przybylski.html" rel="tag" class="taglink">Ryszard Przybylski</a>
			
			#<a href="/tag/Alojzy Felinski.html" rel="tag" class="taglink">Alojzy Felinski</a>
			
			#<a href="/tag/Krzemieniec.html" rel="tag" class="taglink">Krzemieniec</a>
			
		</p>
	</div>
    
	<div class="post">
		<h2><a href="/2013/12/ludwikosinski.html" rel="canonical">Ludwik Osiński</a></h2>
		<p>Z książki Anieli Kowalskiej pod tytułem <em>Warszawa literacka w okresie przełomu kulturalnego 1815-1822</em>:</p>

<blockquote>
<p>Na arenie literackich sporów, gdzie ważyły się losy pisarzy, pierwszym autorytetem był Kajetan Koźmian, wysoki urzędnik Królestwa, a tubą jego poglądów &#8212; Ludwik Osiński.</p>

<p>W swoich <em>Pamiętnikach</em> scharakteryzuje go po latach Koźmian nie bez złośliwości:</p>

<blockquote>
<p>Osiński nie tylko tak jak Horacjusz lubił namiętnie&#8230; <em>jocos</em>, <em>Venerem</em>, <em>conviva</em>, <em>ludos</em>, lecz nawet podobnych wierszem jak Horacjusz mógł wyznać i wyznawał <em>celerem fugam sensit relicta non bene parmula</em>. Z postaci ciała nie był urodziwym, był małym, pękatym, twarzy ospowatej, przecież niezmiernie zalotnym; podobał się kobietom płochym, lekkim, aktorkom, i przy nich marnował swój talent.</p>
</blockquote>

<p>Po tej &#8212; nieuprzedzonej chyba &#8212; cenzurze augura mniej nas zaskakuje osąd jednego z młodych a krytycznych słuchaczy jego sławnych w Warszawie prelekcji:</p>

<blockquote>
<p>Wychodząc pierwszy raz z wykładu Osińskiego &#8212; pisał Aleksander Jełowicki &#8212; wspomniałem sobie na sławne <em>parturiunt montes, nascitur ridiculus mus</em>. Pomimo to wykład Osińskiego był uprzywilejowańszy, przychodzili nań panicze i kobiety wielkiego świata; pan Osiński śpieszy tam z jakiegoś obiadu, gdzie bawił ostrym dowcipem, wpada do domu, porywa, co mu się nawinie ze starych szpargałów, i parę książek na zapas; leci, już jest, już się wysapał i wśród oklasków poważnie zasiada; dopiero patrzy, co tam za papier złapał; jeśli trafił szczęśliwie na dalszy ciąg przeszłego wykładu, to zaczynał od słów: <em>w dalszym ciągu</em> itd., jeśli co innego porwał, cedzi przez zęby, że dla odmiany przedmiotu będziemy dzisiaj rozbierać, co następuje: i dopiero czyta, bo nigdy nie mówił; czyta gładkim i posuwistym językiem, a głosem donośnym i miłym; szumu wiele, ale rzeczy mało; a jak wpadnie na wiersze, to te, które chce pochwalić, czyta wspaniale, które chce zganić, czyta ślamazarnie i wady wiersza naciska głosem złośliwym.</p>
</blockquote>
</blockquote>

<p><img alt='Ludwik Osiński' src='/assets/ludwikosinski.jpg' /></p>
		
		<p class="info">
			<span class="date">


13

XII

2013

</span>
			
			#<a href="/tag/Aniela Kowalska.html" rel="tag" class="taglink">Aniela Kowalska</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Ludwik Osinski.html" rel="tag" class="taglink">Ludwik Osinski</a>
			
			#<a href="/tag/Kajetan Kozmian.html" rel="tag" class="taglink">Kajetan Kozmian</a>
			
			#<a href="/tag/Aleksander Jelowicki.html" rel="tag" class="taglink">Aleksander Jelowicki</a>
			
		</p>
	</div>
    
	<div class="post">
		<h2><a href="/2013/12/lanowski-bibliotekanarodowa.html" rel="canonical">Jerzy Łanowski o Bibliotece Narodowej</a></h2>
		<p>Z <em>Almanachu Biblioteki Narodowej 1919-1969</em> wspomnienie Jerzego Łanowskiego:</p>

<blockquote>
<p>Nie pamiętam, kiedy wziałem do ręki pierwszy tomik Biblioteki Narodowej, ani kiedy sięgnąłem do tomiku. Okładka z charakterystycznym wianuszkiem tkwi w bardzo dawnych warstwach pamięci &#8212; w bibliotece domowej, w książkach ujca i brata tułały się poszczególne, nie pamiętam już jakie, książeczki. Smarkaty oglądacz, bo jeszcze nie czytelnik, na nich bodaj obok starszych i dużo mniej szacownych kieszonkowych Zuckerkandli i sztywnych większych &#8220;arcydzieł&#8221; Feliksa Westa z Brodów, skonstatował istnienie serii wydawniczych. To było jak ze znaczkami pocztowymi, przepraszam &#8212; wtedy jeszcze mówiło się &#8220;markami&#8221;, tylko że marki były nieporównanie ciekawsze, barwniejsze, no i kolekcjonowanie mniej kłopotliwe i kosztowne. Zbieranie książek, już praktyczniejsze i świadome, zaczęło się później, w gimnazjum. To gimnazjum III państwowe, było szkołą dobrą i ambitną, profesorowie polskiego, łaciny, greki, historii domagali się lektur, lektury obowiązkowe wciągały w nadobowiązkowe, nadobowiązkowe przechodziły z wolna w &#8220;całkiem własne&#8221;. Na półkach i w szafie zaczęło przybywać tomików, zwykle nie nowych, nie! Z antykwariatów ulicy Batorego od Iglów, Bodeków i innych wydobywało się tanie, mocno obczytane książczyny, w obszarpanych i obmalowanych okładkach, gęsto nieraz pokreślone przez poprzednich czytelników i właścicieli, służące nawet jako bryki, taka np. Ksenofontowa <em>Anabaza</em> z zfajkowanymi przez poprzedników czytanymi w szkole ustępami.</p>

<p>W tomikach BN-u czytałem pierwszy raz Sofoklesa w przekładach Morawskiego, <em>Antygonę</em> i <em>Króla Edypa</em>. Dziś jeszcze słyszę ustny komentarz do nich naszego dyrektora, zwanego popularnie &#8220;Bene&#8221;:</p>

<p>&#8212; Bo, chłopaczkowie, psze, Morawski, psze, kiedy miał tłumaczyć Sofoklesa, to, psze, całymi miesiącami czytał dramaty Słowackiego, żeby, psze, wejść w polski, psze, styl tragiczny!</p>
</blockquote>
		
		<p class="info">
			<span class="date">


12

XII

2013

</span>
			
			#<a href="/tag/Biblioteka Narodowa.html" rel="tag" class="taglink">Biblioteka Narodowa</a>
			
			#<a href="/tag/Jerzy Lanowski.html" rel="tag" class="taglink">Jerzy Lanowski</a>
			
		</p>
	</div>
    
	<div class="post">
		<h2><a href="/2013/12/rzewuski-anegdota.html" rel="canonical">Z anegdot Henryka Rzewuskiego</a></h2>
		<p>Jedna z wielu anegdot opowiedzianych przez Henryka Rzewuskiego i zapisanych w <em>Moich wspomnień o życiu towarzyskim w Warszawie</em> Pauliny Wilkońskiej:</p>

<blockquote>
<p>&#8212; Był w Petersburgu wysoki dygnitarz, a miał ubogiego kuzyna, którego było potrzeba forytować w świecie. I otóż dnia jednego przełożył cesarzowi pokorną prośbę, ażeby najłaskawiej temuż kuzynowi rozkazał wydać nominacją na dyrektora lasów rządowych, położonych w guberni&#8230; nie pomnę w której, lecz dalekiej, dalekiej od Petersburga. Złożył obok dowody wysokich zdolności kuzyna, nauki, charakteru i czego tylko było potrzeba. Prośba upragniony otrzymała skutek i kuzyn ów, uznanych zdolności i zasług, otrzymawszy nominacją, z pensją pięciu tysięcy rubli rocznie, pożegnał protektorów swoich i przyjaciół wielkim, wystawnym obiadem. Upłynęło lat kilka, a może i kilkanaście, inny, również wysoki dygnitarz także znowu miał kuzyna potrzebującego donosnej <em>[intratnej]</em> posady. Myślał więc nad tym, myślał, aż przypomniał sobie owego dyrektora lasów rządowych w guberni&#8230; nie pamiętam. Dygnitarz wszelako spamiętał dobrze i wzięła go chętka wysadzenia tamtego, a umieszczenia nowego, w osobie swojego kuzyna. Przeto ukutą została denuncjacja wielka, we wszelkie opatrzona formalności: że obecny dyrektor dopuścił się srogich nadużyć, defraudacji przewielkich, że przez niedbalstwo i niedozór z góry a niesumienność zaprzedanych dyrektorowi podwładnych lasy popadły w stan strasznego zniszczenia itp. Wyznaczoną więc została komisja do sprawdzenia na miejscu wszystkiego. Tego ów drugi dygnitarz nie przewidział dostatecznie, że śledztwo miało się odbyć na miejscu, i nagłe stąd a wielkie zamieszanie powstało. Bo wypłynęło na jaw, że takie lasy rządowe w guberni onej nie istniały wcale, że ów urząd dyrektora był tylko udanym i że ów dyrektor, mianowany łaską cesarską, pobierający pięć tysięcy rubli rocznej pensji, nawet i z Petersburga nie wyjechał wcale! Nie chcąc zatem przejechać się na Sybir dygnitarz-oszust wraz ze swym kuzynem dyrektorem i dygnitarz-fałszywy denuncjant podali sobie pojednawczo dłonie i sprawa cała szczęśliwie zatartą została, dopóki nowy nie wystąpi denuncjant, który obydwóch oskarży.</p>

<p>Opowiadanie zabawiło. Czyniono różne uwagi. Pan Henryk powstał, przeszedł przez salon i usiadł na uboczu, gdzie począł opowiadać dykteryjki nie dla wszystkich uszów właściwe.</p>
</blockquote>
		
		<p class="info">
			<span class="date">


11

XII

2013

</span>
			
			#<a href="/tag/Paulina Wilkonska.html" rel="tag" class="taglink">Paulina Wilkonska</a>
			
			#<a href="/tag/Henryk Rzewuski.html" rel="tag" class="taglink">Henryk Rzewuski</a>
			
		</p>
	</div>
    
    

</div>

<div id="navigation"><p>
	
	    <a href="/archive/29" class="previous">Nowsze posty</a>
	
	<br />
	
	    <a href="/archive/31" class="next">Starsze posty</a>
	 
</p></div>


</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
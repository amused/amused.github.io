<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			Nowe Ateny
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Nowe Ateny — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. Mądrym dla memoryjału, idiotom dla nauki, jak mawiał Benedykt Chmielowski" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="description">
	<p><em>Nowe Ateny</em> — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. <em>Mądrym dla memoryjału, idiotom dla nauki</em>, jak mawiał Benedykt Chmielowski. <a href="/info.html">Więcej informacji?</a></p>
</div>

<div id="posts">
	
	
	<div class="post">
		<h2><a href="/2014/04/cioran-zachod.html" rel="canonical">Cioran o Zachodzie</a></h2>
		<p><em>Sylogizmy goryczy</em> Emila Ciorana w przekładzie Ireneusza Kani &#8212; z rozdziału <em>Zachód</em>:</p>

<blockquote>
<p>Zachód na próżno szuka sobie formy agonii godnej własnej przeszłości.</p>

<p>Jaki to smutny widok, gdy wielkie narody żebrzą o dodatkowy kawałek przyszłości!</p>

<p>Tysiąc lat wojen skonsolidowało Zachód; jedno stulecie &#8220;psychologii&#8221; wpędziło go w agonię.</p>

<p>Ten, kto wskutek roztargnienia czy niekompetencji bodaj na chwilę wstrzyma ludzkość w jej marszu, będzie jej dobroczyńcą.</p>

<p>Może zresztą ten kontynent nie rozegrał jeszcze ostatniej karty. A gdyby tak zaczął demoralizować resztę świata, rozsnuwać w nim swoje stęchlizny? Tym sposobem mógłby jeszcze zachować trochę prestiżu, promienować nadal.</p>
</blockquote>
		
		<p class="info">
			<span class="date">


06

IV
	
2014

</span>
			
			#<a href="/tag/Emil Cioran.html" rel="tag" class="taglink">Emil Cioran</a>
			
			#<a href="/tag/Ireneusz Kania.html" rel="tag" class="taglink">Ireneusz Kania</a>
			
			#<a href="/tag/XX wiek.html" rel="tag" class="taglink">XX wiek</a>
			
		</p>
	</div>
    
	<div class="post">
		<h2><a href="/2014/04/kozmian-odanapokoj.html" rel="canonical">Koźmian, «Oda na pokój...»</a></h2>
		<p>Kajetan Koźmian, jedna z ód napoleońskich: <em>Oda na pokój w roku 1809</em>:</p>

<blockquote>
<p>Uchichły mordercze bronie,<br />Oschła ziemia z krwi potoków,<br />Zwycięzca zasiadł na tronie<br />I podniósł księgę wyroków.<br /> Uciszcie się, stałe lądy!<br /> Nowe prawa, nowe rządy<br /> Zwiastuje pokój żądany.<br /> A ty, sprzeczne jego chwale,<br /> Morze, miotaj wściekłe fale,<br /> Już cię krępują kajdany.</p>

<p>Co przyrzekł światu i sobie,<br />Zmieszawszy piekielne rady,<br />Zakreśla mieczem na globie<br />Krajom i ludom posady.<br /> Rozkazał górom i wodom<br /> Stać się granicą narodom,<br /> Znikłe stwarza, harde maże;<br /> Ludy z głęboką pokorą<br /> Przeznaczenia swoje biorą,<br /> A drżą państwa i mocarze.</p>

<p>Tak wśród niesfornego składu<br />Złożone tworów zarody<br />Gdy Bóg wywodził z nieładu,<br />Rzekł — a w morza ściekły wody.<br /> Światło się w górę podnosi,<br /> Ziemia się chwieje na osi,<br /> Niebo jaśnieje w błękicie,<br /> I mocą jednego słowa<br /> Powzięła świata budowa<br /> Porządek, zgodę i życie.</p>

<p>Co mądrość jego układa,<br />Żadne siły nie przemogą,<br />Los nowego Encelada<br />Wieczną zuchwałym przestrogą;<br /> Zaciekły w szalonej dumie,<br /> Równym bogom się rozumie<br /> I czeka hołdu narodów;<br /> Lecz piorun porze obłoki,<br /> Patrzcie! Leżą martwe zwłoki<br /> Pod gruzami własnych grodów.</p>

<p>Teraz stawiajcie ołtarze!<br />Niech je ozdobi kwiat wonny.<br />Cóż? że obrzydli wyspiarze<br />Zgrzytają z zemsty bezbronnej!<br /> Tak Araby skwarem spiekłe<br /> Miotają bluźnierstwa wściekłe<br /> Przeciw słońcu, co ich pali;<br /> Marne wycia, próżne wrzaski,<br /> Wrą pod ich nogami piaski,<br /> Słońce posuwa się dalej.</p>

<p>Czym była ta ziemia wprzódy<br />Nim ją obdarzył wejrzeniem?<br />Rozumu, męstwa, swobody<br />Jednym ogromnym więzieniem.<br /> Same hordy rozbójnicze,<br /> Same nieprawe zdobycze,<br /> Cnota w więzach, złość na tronie,<br /> Słabość w rządcach, wściekłość w gminie<br /> Obala trony, świątynie<br /> I społeczność już przy zgonie.</p>

<p>A na tej świata połaci<br />Co za szkarady i zbrodnie,<br />Bracia broczący w krwi braci,<br />A w ich dziedzictwach przychodnie.<br /> Ich język, prawa, nazwiska,<br /> Celem obcych pośmiewiska;<br /> W nędzy obrońcy narodu,<br /> Trawiący życia ostatki<br /> I z wstrętem czujące matki<br /> Zarody przyszłego płodu.</p>

<p>Teraz, gdy skruszone pęta<br />Mocą wszechwładnej prawicy,<br />Przytulajcie niemowlęta!<br />Już to nie są niewolnicy.<br /> Już jak na ich ród przystoi,<br /> Rosną do miecza i zbroi;<br /> Ach, kończcie młodzieńcze lata!<br /> Zamoyscy i Chodkiewicze!<br /> Odzyskać przodków zdobycze<br /> Wam przekazał władzca świata.</p>

<p>Już czują chytre sąsiady,<br />Co krew bohaterska może,<br />Czym były wasze naddziady,<br />Macie przykład w nowym wzorze.<br /> Nieście wrogom zemstę dzielną,<br /> Zbawcy — wdzięczność nieśmiertelną.<br /> O Ty, co Ojczyzną lubą<br /> Raczysz plemię nasze darzyć,<br /> Życie za Ciebie odważyć<br /> Pierwszą naszą będzie chlubą.</p>

<p>Czyli zdepczesz morskie wały<br />I na groźny przykład światu<br />Zniszczysz Albijon zuchwały;<br />Czyli Indu, Eufratu<br /> Albo Nilu żyzne brzegi<br /> Zajmiesz mężnymi szeregi,<br /> Polacy w chlubnym zaszczycie,<br /> Z wiernymi Frankami razem,<br /> Pójdą za twoim rozkazem<br /> Na reszty świata podbicie.</p>
</blockquote>
		
		<p class="info">
			<span class="date">


05

IV
	
2014

</span>
			
			#<a href="/tag/Kajetan Kozmian.html" rel="tag" class="taglink">Kajetan Kozmian</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/poezja.html" rel="tag" class="taglink">poezja</a>
			
		</p>
	</div>
    
	<div class="post">
		<h2><a href="/2014/04/venclova-gaonwilenski.html" rel="canonical">Venclova, Gaon wileński</a></h2>
		<p>O Gaonie wileńskim, czyli rabinie Eliaszu ben Salomonie Zalmanie, pisze Tomas Venclova (<em>Opisać Wilno</em>):</p>

<blockquote>
<p>Jednakże z biegiem czasu pamięć o nich [XVII-wiecznych rabinach wileńskich] przyćmił Elijah bez Solomon Zalman, zwany Gaonem wileńskim &#8212; jedna z najbardziej wzniosłych postaci żydowskiej tradycji religijnej. Jego imieniem jest nazwana ulica w getcie &#8212; przedłużenie ulicy Uniwersyteckiej. Ten jeden człowiek w zasadzie mógł się równać uczonością z całym Uniwersytetem.</p>

<p>Życie Gaona jest otoczone legendą. W wieku siedmiu lat wygłosił kazanie w Wielkiej Synagodze, objaśniając zawiły fragment z Talmudu; odtąd sława o nim rozeszła się po całej Litwie. Mów się, że po dwóch latach znał już na pamięć cały Stary Testament, a rok później &#8212; prawie cały Talmud. Jako dwunastoletni chłopiec wziął udział w sporze na temat żydowskiego kalendarza, rozwiązując go na podsatwie wiedzy z dziedziny astronomii. Przywódcy wspólnoty proponowali mu stanowisko rabina, jednakże on miał jedno jedyne pragnienie &#8212; studiować Talmud. Wówczas przyznano mu zapomogę, którą Elijah prawie w całości oddawał swojemu wielodzietnemu słudze, sam zaś żywił się ziemniakami, zimą pracował nieogrzewanym pokoju, spał po trzy, cztery godziny. Przez całe swoje długie życie, które trwało prawie cały wiek XVIII, napisał około siedemdziesięciu traktatów, nie tylko teologicznych i filozoficznych, lecz również z algebry, trygonometrii, geografii i wielu, wielu innych dziedzin nauki &#8212; oczywiście w powiązaniu z religią. Zachęcał nawet do tłumaczenia na hebrajski Euklidesa i innych niegodziwych książek, ponieważ uważał je za niezbędne do studiów nad Talmudem.</p>

<p>Gaon ponoć chętnie spotykał się z profesorami nieopodal leżącego Uniwersytetu, a w razie potrzeby udzielał im konsultacji. Jednocześnie nie stronił od mistyki, a nawet próbował stworzyć sztucznego człowieka &#8212; Golema, podobnie jak jego poprzednik, praski rabin Loew ben Becalel. Na nauki do niego przybywali uczniowie nie tylko z całej Rzeczypospolitej Obojga Narodów, ale też z Niemiec, Węgier i jeszcze dalszych krajów. Wspólnota wybudowała mu obok Wielkiej Synagogi mieszkanie oraz dom modlitwy. Jeszcze przed ostatnią wojną w tym domu można było obejrzeć książki, z których korzystał. Dziś nie ma ani śladu po tym budynku, stoi tam jedynie popiersie Gaona, dzieło rąk rzeźbiarza litewskiego.</p>
</blockquote>
		
		<p class="info">
			<span class="date">


04

IV
	
2014

</span>
			
			#<a href="/tag/Tomas Venclova.html" rel="tag" class="taglink">Tomas Venclova</a>
			
			#<a href="/tag/XVIII wiek.html" rel="tag" class="taglink">XVIII wiek</a>
			
			#<a href="/tag/Wilno.html" rel="tag" class="taglink">Wilno</a>
			
			#<a href="/tag/judaizm.html" rel="tag" class="taglink">judaizm</a>
			
			#<a href="/tag/Eliasz ben Salomon Zalman.html" rel="tag" class="taglink">Eliasz ben Salomon Zalman</a>
			
		</p>
	</div>
    
	<div class="post">
		<h2><a href="/2014/04/tymowski-wiersznazgonpotockiego.html" rel="canonical">Tymowski, «Wiersz na zgon...»</a></h2>
		<p>Kantorberego Tymowskiego, poety oświeceniowego, <em>Wiersz na zgon Włodzimierza Potockiego</em>:</p>

<blockquote>
<p>Tam, gdzie rzeki ojczystej rozhukane wały<br />Dumne góry Wawelu podlizują skały;<br />Gdzie ojcowie narodu, których pamięć słynie,<br />Tronu i szczęścia ludu podnieśli świątynie;<br />Gdzie ojczysty ptak męża wielkiego natchnieniem,<br />Że on królów popioły swym oskrzydlił cieniem,<br />Skąd ludu zdumiałego okrzyki radosne<br />Przyszłą szczęścia narodu zwiastowały wiosnę &#8212;<br />Stamtąd dzisiaj posępnie na ojczyste niwy<br />Rozwiewa żal powszechny głos spiżów jękliwy.<br />Okropny wyrok w łonie wskrzeszonej ojczyzny<br />Świeżym wznowił pociskiem zagojone blizny.<br />Bóstwo, co w człeku zbytek rozkoszy uśmierza,<br />Na znak włądzy nad ludzi wzięło Włodzimierza.<br />A Sława, co mu świeże zrywała wawrzyny,<br />Z żalem w księdze cnót świetne dopisuje czyny,<br />Tymi kończąc bieg życia pamiętnymi słowy:<br />&#8220;By słynąć, nie potrzeba długich lat osnowy.<br />Zniknął dzielny Włodzimierz w młodości swej kwiecie,<br />Świetny po sobie przykład zostawiając w świecie &#8212;<br />Że nie lata, lecz dzieła zrządzić mogą chwałę;<br />Że dosyć żył dla sławy, choć dla czasu mało;<br />Że można przy dostatkach, bogactwie ogromnym<br />Być przystępnym, być czułym, uprzejmym i skromnym;<br />Że będąc panem, można przyjaciół posiadać,<br />W szczęściu będąc, nie dawać współbraciom upadać;<br />Że przy blasku, wielkości, honorach i złocie<br />I cnotliwym być można, i znać się na cnocie;<br />Że kto kocha ojczyznę na łonie pokoju,<br />Jej i braci swych szczęścia w chlubnym szuka boju;<br />Że wśród walki wątpliwej, poświęcając siebie,<br />Ten Polak, kto Polakiem być umie w potrzebie&#8221;.<br />Rzekła Sława i w martwe wpatrując się zwłoki,<br />Żal, pamięć w górne nieba przeniosła obłoki.<br />Zaś wzniesionej żałośnie wyjęknione słowa<br />O mury się smutnego obiły Krakowa.</p>
</blockquote>
		
		<p class="info">
			<span class="date">


03

IV
	
2014

</span>
			
			#<a href="/tag/Kantorbery Tymowski.html" rel="tag" class="taglink">Kantorbery Tymowski</a>
			
			#<a href="/tag/XVIII wiek.html" rel="tag" class="taglink">XVIII wiek</a>
			
			#<a href="/tag/poezja.html" rel="tag" class="taglink">poezja</a>
			
		</p>
	</div>
    
	<div class="post">
		<h2><a href="/2014/04/tarnowski-pantadeusz.html" rel="canonical">Tarnowski o «Panu Tadeuszu»</a></h2>
		<p><em>Pan Tadeusz</em> wśród poematów epickich całego świata zajmuje miejsce wysokie a poczesne; jak stwierdził Julian Klaczko, epopeja Mickiewicza &#8212;</p>

<blockquote>
<p>Homerem nie jest, ale się do Homera zbliża.</p>
</blockquote>

<p>Tak skomentował ten sąd w swoim odczycie z 1878 roku krakowski konserwatysta, Stanisław Tarnowski (cytuję za wstępem Pigona do BN-ki):</p>

<blockquote>
<p>Prawie się doznaje obawy i niedowierzania, wymawiając takie słowo; prawie się człowiek lęka, czy się nie łudzi, czy to nie jest iluzja miłości własnej. Bo jeżeli ten poemat jeden na świecie zbliża się do Homera, więc musi być oprócz <em>Iliady</em> i <em>Odysei</em> najpiękniejszym poematem epickim, jaki jest na świecie, jakiego nie dał staremu Rzymowi Wergiliusz ani nowej Italii Ariost, ani Tasso, ani Kamoens pirenejskiej półwyspie, ani Milton Anglii, ani pierwotna saga Niemcom? Więc nikt nigdzie takiego nie ma, tylko my jedni? Dawna Grecja i my? Nie chce się wierzyć takiemu szczęściu, a przecież tak jest; to nie złudzenie, nie zarozumiałość, to szczera prawda.</p>
</blockquote>
		
		<p class="info">
			<span class="date">


02

IV
	
2014

</span>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Stanislaw Tarnowski.html" rel="tag" class="taglink">Stanislaw Tarnowski</a>
			
			#<a href="/tag/Julian Klaczko.html" rel="tag" class="taglink">Julian Klaczko</a>
			
		</p>
	</div>
    
    

</div>

<div id="navigation"><p>
	
	    <a href="/archive/9" class="previous">Nowsze posty</a>
	
	<br />
	
	    <a href="/archive/11" class="next">Starsze posty</a>
	 
</p></div>


</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
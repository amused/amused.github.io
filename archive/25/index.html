<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			Nowe Ateny
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Blog o Warszawie, literaturze i wszystkim pomiędzy ;-)" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="posts">
	
	
	<div class="post">
		<h2><a href="/2013/11/kraszewski-staremiasto.html" rel="canonical">Kraszewski o Starym Mieście</a></h2>
		<p>W 1863 roku, pod wpływem gorących jeszcze wtedy wydarzeń powstania styczniowego, Józef Ignacy Kraszewski machnął obrazek pod tytułem <em>Dziecię Starego Miasta</em> &#8212; powieść niezbyt może ambitną, bo nadto publicystyczną i schematyczną, ale i na tyle przesyconą warszawskością, że warto mimo wszystko sięgnąć. Krótki tylko fragment o rynku:</p>

<blockquote>
<p>Wokół rynku Starego Miasta stoją jeszcze kamienice staruszki, pamiętające dawne dzieje, a w nich tuli się ludność, która starym wierna jest cnotom.</p>

<p>Mimo ruchliwości mieszkańców Warszawy, chętnie się z manatkami przesiedlających co kwartał (a nuż tam gdzie będzie lepiej?), Stare Miasto ma swoją ludność, która się z niego nie rusza i żyć by gdzie indziej nie potrafiła.</p>

<p>Szczególniej niewiasty tutejsze już na Krakowskim Przedmieściu czują się na obczyźnie. Jak górale do swych śnieżnych szczytów, tak staromiejscy ludzie przywięzują się do tych sczerniałych kamieniczek; i gdy z nich na świat wynijdą, czuć zaraz, że tam wyrośli. Życie ich, obyczaj, mowa, wszystko namaszczone starą wonią przeszłości.</p>

<p>Sławna owa przekupka Starego Miasta łaje straszliwie, ale zobacz ją, gdy strapione dziecię pociesza! Łzy też jej leją się po twarzy strumieniem i gotowa niezdarnemu łobuzowi wymierzyć policzek upomnienia, nie szczędzący zębów, ale pewnie po cichu odda ostatni grosz dla miłości Bożej.</p>

<p>Zdaje się, że te mury, do których tyle przylgnęło pamiątek, co wykołysały tyle pokoleń pracowitych, i nad kolebką dzisiejszego wyszeptały tajemniczą modlitwę, która je utrzymała na drodze miłości i prawdy.</p>
</blockquote>
		
		<p class="info">
			<span class="date">


13

XI
	
2013

</span>
			
			#<a href="/tag/Jozef Ignacy Kraszewski.html" rel="tag" class="taglink">Jozef Ignacy Kraszewski</a>
			
			#<a href="/tag/Warszawa.html" rel="tag" class="taglink">Warszawa</a>
			
			#<a href="/tag/XIX wiek.html" rel="tag" class="taglink">XIX wiek</a>
			
		</p>
	</div>
    
	<div class="post">
		<h2><a href="/2013/11/nauka-cnota.html" rel="canonical">O nauce i cnocie</a></h2>
		<p>Z rozmyślań Boya (<em>Brązownicy</em>):</p>

<blockquote>
<p>Kiedy byłem w szkole, budzili we mnie szczerą antypatię owi filareci, filomaci i promieniści, którzy wypisywali sobie jako godło &#8220;naukę i cnotę&#8221;. To są rzeczy, które starsi zalecają młodym, a przeciw którym młodzi się buntują lub sobie z nich kpią; ale żeby młody sam sobie stawiał za ideał naukę i cnotę, to mi się wydawało potworne. Nie ręczę, że czy się bardzo myliłem i czy Mickiewicz byłby daleko zaszedł przy tych godłach, gdyby życie nie wypisało mu rychło na czole innych: namiętność i cierpienie.</p>
</blockquote>
		
		<p class="info">
			<span class="date">


12

XI
	
2013

</span>
			
			#<a href="/tag/Tadeusz Boy-Zelenski.html" rel="tag" class="taglink">Tadeusz Boy-Zelenski</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/filomaci.html" rel="tag" class="taglink">filomaci</a>
			
		</p>
	</div>
    
	<div class="post">
		<h2><a href="/2013/11/pilsudski-mlodosc.html" rel="canonical">O młodości Piłsudskiego</a></h2>
		<p>Z eseju Józefa Piłsudskiego pod tytułem <em>Jak stałem się socjalistą</em>:</p>

<blockquote>
<p>Przede wszystkim więc, mówiąc o sobie, muszę wyjaśnić, czemu byłem w owym czasie rewolucyjnie usposobionym. Urodziłem się na wsi, w szlacheckiej rodzinie, której członkowie, zarówno z tytułu starożytności pochodzenia, jak i dzięki obszarowi posiadanej ziemi, należeli do rzędu tych, co niegdyś byli nazywani <em>bene nati et possessionati</em>. Jako <em>possessionatus</em>, nie zaznałem długo żadnej troski o materialne rzeczy i otoczony byłem w dzieciństwie pewnym komfortem. A że rodzeństwo moje było liczne i rodzice względem nas byli bardzo łagodni i serdeczni, mógłbym nazwać swe dzieciństwo &#8212; sielskim, anielskim. Mógłbym &#8212; gdyby nie zgrzyt jeden, zgrzyt, który sępił czoło ojca, wyciskał łzę z oczu matki i głęboko się wrażał w mózgi dziecięce. Tym zgrzytem było świeże wspomnienie o klęsce narodowej 1863 r. (urodziłem się w 1867 r.).</p>

<p>Matka, nieprzejednana patriotka, nie starała się nawet ukrywać przed nami bólu i zawodów z powodu upadku powstania, owszem, wychowywała nas, robiąc właśnie nacisk na konieczność dalszej walki z wrogiem ojczyzny. Od najwcześniejszego dzieciństwa zaznajamiano nas z utworami naszych wieszczów, ze specjalnym uwzględnieniem utworów zakazanych, uczono historii polskiej, kupowano książki wyłącznie polskie. Ten patriotyzm rewolucyjny nie miał określonego kierunku społecznego. Matka z naszych wieszczów najbardziej lubiła Krasińskiego, mnie zaś od dzieciństwa zachwycał zawsze Słowacki, który też był dla mnie pierwszym nauczycielem zasad demokratycznych. Były one, naturalnie, u dziecka bardzo niejasne i mgliste, lecz przy moim żywym i nieco przekornym charakterze utrwalały się przy każdym sporze, które niekiedy matka żartem prowadziła.</p>

<p>Poza książkami tyczącymi się Polski, czytałem dosyć dużo najróżnorodniejszych książek, wszystko, co mi tylko nawinęło się pod rękę. Najwyższe wrażenie sprawiały na mnie ksiązki, opisujące byt narodów klasycznych &#8212; Greków i Rzymian. Prawdopodobnie dlatego, że były przepełnione szczegółami walk o ojczyznę i opisami bohaterskich czynów. Oprócz tego byłem rozkochany w Napoleonie i wszystko, co się tego mego bohatera tyczyło, przejmowało mnie wzruszeniem i rozpalało wyobraźnię. Wszystkie zaś marzenia moje koncentrowały się wówczas koło powstania i walki orężnej z Moskalami, których z całej duszy nienawidziłem, uważając każdego z nich za łajdaka i złodzieja. To ostatnie zresztą było zupełnie usprawiedliwionym. W owym czasie Rosja wylała na Litwę szumowiny swoje, najpodlejsze elementy, jakie posiadała, a opowiadania o łajdactwach i barbarzyństwie tej hordy Murawjewa były na ustach wszystkich.</p>
</blockquote>

<p>Warto też spojrzeć na blog Polony, gdzie dokładnie (i w dwóch językach!) <a href='http://blog.polona.pl/2013/11/mozg-pilsudskiego/'>opisany został mózg marszałka</a>.</p>
		
		<p class="info">
			<span class="date">


11

XI
	
2013

</span>
			
			#<a href="/tag/Jozef Pilsudski.html" rel="tag" class="taglink">Jozef Pilsudski</a>
			
			#<a href="/tag/Polona.pl.html" rel="tag" class="taglink">Polona.pl</a>
			
		</p>
	</div>
    
	<div class="post">
		<h2><a href="/2013/11/pojedynki.html" rel="canonical">Rzecz o pojedynkach</a></h2>
		<p>Z Józefa Bachórza <em>Spotkań z &#8220;Lalką&#8221;</em>:</p>

<blockquote>
<p>W uniwersytetach niemieckich tego okresu istniał rodzaj studenckiej mody pojedynkowej, trwożącej władze akademickie i gorszącej postronnych obserwatorów (sarkastyczną satyrę przeciwko manii burszowskich zwad honorowych napisał Heinrich Heine). Większość tych scysji z bronią w ręku kończyła się zadraśnięciami lub lekkimi ranami, kurowanymi na libacjach, ale nie brakowało i dramatów. Uczestnikiem jednego z nich był Józef Bohdan Dziekoński, który jako dwudziestojednoletni student Uniwersytetu w Królewcu zabił w pojedynku kolegę. Uciekł przed karą z Prus, ale ten</p>

<blockquote>
<p>smutny nadzwyczaj wypadek [&#8230;] całą zmącił mu przyszłość. I gdy go to ukłuło, zakrwawiło go wspomnienie, cierpiał głęboko, dotkliwie, uciekał od ludzi i całkiem dla znajomych na kilka dni znikał. Mówiono, że w samotności szuka odurzenia myśli i pamięci.</p>
</blockquote>
</blockquote>

<p>Cytat ze wspomnień często tu przytaczanej Pauliny Wilkońskiej. A co do Heinego, jego wiersz pod tytułem <em>Pojedynek</em> &#8220;miał i ten skutek &#8212; pisze Bachórz w przypisie &#8212; że poobrażano się na Heinego; w wyniku tego poobrażania się poeta musiał chwycić za szablę i pojedynkować się&#8221;.</p>
		
		<p class="info">
			<span class="date">


09

XI
	
2013

</span>
			
			#<a href="/tag/Jozef Bachorz.html" rel="tag" class="taglink">Jozef Bachorz</a>
			
			#<a href="/tag/Paulina Wilkonska.html" rel="tag" class="taglink">Paulina Wilkonska</a>
			
			#<a href="/tag/Heinrich Heine.html" rel="tag" class="taglink">Heinrich Heine</a>
			
			#<a href="/tag/Jozef Bohdan Dziekonski.html" rel="tag" class="taglink">Jozef Bohdan Dziekonski</a>
			
		</p>
	</div>
    
	<div class="post">
		<h2><a href="/2013/11/orzeszkowa-dnie.html" rel="canonical">Orzeszkowa, «Dnie»</a></h2>
		<p>W 1957 roku Edmund Jankowski natrafił w Wilnie intymny dziennik Elizy Orzeszkowej. Pisany niemożliwymi prawie do odczytania skrótami odcyfrowany został i opublikowany dopiero w 2001 roku przez Iwonę Wiśniewską.</p>

<blockquote>
<p>Dz. c. Ojcze! t. od s. w op. i w obr. t. rz. k. spr. br. natch!</p>
</blockquote>

<p>&#8212; Tak wyglądał na przykład dziennikowy wpis Orzeszkowej z 1 maja 1898 roku. A odczytanie:</p>

<blockquote>
<p>Dzięki ci, Ojcze! Tobie oddaję się w opiekę i obronę, Ty rządź, kieruj sprawami, broń, natchnij!</p>
</blockquote>

<p>Pisarka prowadziła dziennik przez 7 lat (1898-1904). Zawarła w nim najintymniejsze szczegóły swojego życia, między innymi miłość do młodszego o ponad dwadzieścia lat Feliksa Godlewskiego i nieco o swoim nawróceniu. Poniżej zdjęcie Orzeszkowej z 1904 roku i kilka dziennikowych wpisów.</p>

<p><img alt='Orzeszkowa' src='/assets/elizaorzeszkowa.jpg' /></p>

<blockquote>
<p><em>19 lutego 1900</em></p>

<p>Przyst[ęp] żalu i tęskn[oty] za [ci]eniem, płak[ałam] i modl[iłam] się wiele, rękop[is] z Kochan[owskim] do Zdziech[owskiego] wysłany. Wieść o chor[obie] biedn[ej] Dziulki. B[oże] w[ielki] i mił[osierny], br[oń] j[ej]! Wiecz[orem] niesm[aczne] żarty p[ana] Maksym[iliana] o moi[m] wyj[eździe] na wieś.</p>

<p><em>20 lutego 1900</em></p>

<p>List do Meyeta o rach[unku] z Geb[ethnerem] i Wol[ffem]. Wiadomość o jutrzejsz[ym] przyjeźdz[ie] obojga Nusb[aumów]. Nic nie miło.</p>
</blockquote>

<blockquote>
<p>12 maja 1901</p>

<p>(Niedziela). Pogoda cudna. N[ic] n[ie] robię. Ran[o] na ganku. Cał[y] dz[ień] goście. Ks[iążę] Urus[ow], Zamk[owski], Jacz[ynowski], etc.</p>

<p>13 maja 1901</p>

<p>Pogoda cudna. Pisz[ę] list[y]. Pożar.</p>
</blockquote>

<blockquote>
<p>20 stycznia 1902</p>

<p>Listów mnóstwo otrzym[uję] i piszę. Do Wodzińsk[iego], Zab[iełówny], Hirszf[eld], Woyczy[ńskiego], Kredby, Świdersk[iej], etc. Cicho. Duch uspok[ojenia]. Cz[uję] op[iekę] B[oga] nad sobą. Wicher huczy. Samotność! Nie w[iem], czy samotn[ość] serca, czy myśli w[ięcej] b[oli].</p>
</blockquote>
		
		<p class="info">
			<span class="date">


08

XI
	
2013

</span>
			
			#<a href="/tag/Eliza Orzeszkowa.html" rel="tag" class="taglink">Eliza Orzeszkowa</a>
			
		</p>
	</div>
    
    

</div>

<div id="navigation"><p>
	
	    <a href="/archive/24" class="previous">Nowsze posty</a>
	
	<br />
	
	    <a href="/archive/26" class="next">Starsze posty</a>
	 
</p></div>


</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
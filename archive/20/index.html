<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			Nowe Ateny
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Nowe Ateny — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. Mądrym dla memoryjału, idiotom dla nauki, jak mawiał Benedykt Chmielowski" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="description">
	<p><em>Nowe Ateny</em> — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. <em>Mądrym dla memoryjału, idiotom dla nauki</em>, jak mawiał Benedykt Chmielowski. <a href="/info.html">Więcej informacji?</a></p>
</div>

<div id="posts">
	
	
	<div class="post">
		<h2><a href="/2014/02/mickiewicz-slowacki.html" rel="canonical">Mickiewicz a Słowacki</a></h2>
		<p>Tadeusz Boy-Żeleński, <em>Brązownicy</em>:</p>

<blockquote>
<p>I jeszcze jedno. Czy wam się nie ściska serce, gdy czytacie ten opis, podany bez żadnej animozji, z zupełną prostotą, jak Mickiewicz wypycha za drzwi biednego Juliusza [Słowackiego] z rosyjskim wyzwiskiem na ustach? Mnie tak. Bo zważmy jedno: los tak splątał dzieje duchowe Mickiewicza i Słowackiego, że odlewanie olimpijskiego posągu jednego z nich odbywało się kosztem drugiego. Już za życia Mickiewicz zaciążył na Słowackim, można powiedzieć, całą wagą brązu; zaciążył też na nim i po śmierci. Aby wywyższyć &#8212; i osłonić &#8212; Mickiewicza, stworzono ów obraz Słowackiego jako małego, zarozumiałego i zawistnego rywala, niejako negatyw Mickiewicza, satelitę jego geniuszu. Taki wizerunek długo pokutował; i dziś jeszcze coś z niego straszy czasami. Tak więc w aliaż posągu Mickiewicza weszło dużo fałszu i cudzej krzywdy: krzywdy pisarza, który dziś też upomina się o&#8230; posąg z brązu. Czy nie łatwiejsza byłaby ta sprawa do rozjaśnienia, gdyby się obu brało jako żywych ludzi &#8212; ludzi oczywiście natchnieniem swoim przerastających świat zwykłych istot &#8212; jako dwóch, dajmy na to, półbogów, tylko, przez litość, nie brązowych bożków.</p>
</blockquote>
		
		<p class="info">
			<span class="date">


19

II
	
2014

</span>
			
			#<a href="/tag/Tadeusz Boy-Zelenski.html" rel="tag" class="taglink">Tadeusz Boy-Zelenski</a>
			
			#<a href="/tag/Adam Mickiewicz.html" rel="tag" class="taglink">Adam Mickiewicz</a>
			
			#<a href="/tag/Juliusz Slowacki.html" rel="tag" class="taglink">Juliusz Slowacki</a>
			
		</p>
	</div>
    
	<div class="post">
		<h2><a href="/2014/02/slowacki-horsztynski.html" rel="canonical">O «Horsztyńskim» Słowackiego</a></h2>
		<p>Ze wstępu Jarosława Ławskiego do <em>Horsztyńskiego</em> Juliusza Słowackiego:</p>

<blockquote>
<p><em>Horsztyński</em> jest arcydziełem. To dramat fascynujący i porażający, szczytowe arcydzieło pesymizmu i daleka zapowiedź mistycznej fazy twórczości, dzieło bluźniercze i zawierające głębokie intuicje metafizyczne, tekst o utracie wiary i o poszukiwaniu własnej tożsamości, o odkrywaniu głębin &#8220;ja&#8221;. Bywamy dziś zgodni w osądzie, że z upływem lat właśnie ten utwór, wyjątkowy już przez to, że napisany prozą, zyskuje na znaczeniu w naszym spojrzeniu na twórczość Juliusza Słowackiego. Nie <em>Lillę Wenedę</em>, którą wynosił jako największe osiągnięcie w dziedzinie tragedii Juliusz Kleiner, ale właśnie ironiczny i pesymistyczny, a momentami groteskowy świat bohatarów <em>Horsztyńskiego</em> uznajemy często za bliższy wrażliwości estetycznej i egzystencjalnej współczesnego człowieka.</p>
</blockquote>

<p>Nie zawsze tak było &#8212; dodaje badacz.</p>

<blockquote>
<p>Antoni Małecki, do którego trafił rękopis dzieła, badacz, który samowolnie nadał mu tytuł, oceniał &#8220;ocalone sceny tragedii&#8221; jako &#8220;nierównej wartości&#8221;. Pierwszy sformułował też ostry sąd o wewnętrznych rozdźwiękach, jakoby niweczących dramaturgiczny zamysł Słowackiego:</p>

<blockquote>
<p>Obok ustępów potężnej siły i prawdziwie dramatycznej werwy, znachodzą się i sytuacje przewlekłe, zapełnione tą ckliwą melancholią, od której poeta nasz w owych latach nie był jeszcze zupełnie wyleczony.</p>
</blockquote>

<p>Publikacja dzieła w 1866 roku przyniosła falę głosów mniej lub bardziej przychylnych, dość zgodnie dostrzegających w <em>Horsztyńskim</em> echo Szekspirowskiego <em>Hamleta</em>.</p>
</blockquote>
		
		<p class="info">
			<span class="date">


18

II
	
2014

</span>
			
			#<a href="/tag/Juliusz Slowacki.html" rel="tag" class="taglink">Juliusz Slowacki</a>
			
			#<a href="/tag/XIX wiek.html" rel="tag" class="taglink">XIX wiek</a>
			
			#<a href="/tag/Jaroslaw Lawski.html" rel="tag" class="taglink">Jaroslaw Lawski</a>
			
			#<a href="/tag/Antoni Malecki.html" rel="tag" class="taglink">Antoni Malecki</a>
			
		</p>
	</div>
    
	<div class="post">
		<h2><a href="/2014/02/mandelsztam-tristia.html" rel="canonical">Mandelsztam, «Tristia»</a></h2>
		<p>Wiersz Osipa Mandelsztama w przekładzie Adama Pomorskiego &#8212; <em>Tristia</em>:</p>

<blockquote>
<p>Pojąłem, czego uczy mnie rozstanie <br />W nocnych lamentach z włosem potarganym.<br />Przeżuwa wół i dłuży się czekanie &#8212; <br />Wigilij miejskich mija czas nad ranem.</p>

<p>Tamtej koguciej spełniam obrzęd nocy: <br />Wędrówki ból się na powiekach wieszał<br />I w dal patrzały zapłakane oczy,<br />Ze śpiewem Muz kobiecy płacz się mieszał.</p>

<p>Któż może wiedzieć słysząc o rozstaniu, <br />Jakiej rozłąki zaznać nam sądzono, <br />Co wieści kogut piejąc o świtaniu,<br />Gdy w Akropolu jeszcze ognie płoną,</p>

<p>A kiedy wschodzi jakieś nowe życie, <br />W sieni leniwie żuje wół w pomroce,<br />Czemuż to kogut głosząc nowe życie <br />Na murach miejskich z krzykiem się trzepoce?</p>

<p>Mnie także miłe obyczaje przędzy: <br />Wrzeciono bzyka, snuje nić czółenko. <br />A na spotkanie, patrz, jak puch łabędzi<br />Już bosą nóżką Delia frunie miękko.</p>

<p>Ach, kanwa życia jak szarzyzną nuży, <br />Mowa radości jakże jest uboga!<br />Wszystko już było, wszystko się powtórzy, <br />Jedynie chwila poznawania błoga.</p>

<p>Niech przezroczysta jawi się figurka<br />W czystym naczyniu z wypalonej gliny<br />Jak popielicy rozpostarta skórka,<br />Nad woskiem skroń pochyla się dziewczyny.</p>

<p>Nie nam się godzi wróżyć o Erebie,<br />Kobietom wosk, mężczyznom spiż przystoi.<br />Nam śmierć na wojnie przeznaczono w niebie,<br />One przy wróżbie umierają swojej.</p>

<p>1918</p>
</blockquote>
		
		<p class="info">
			<span class="date">


17

II
	
2014

</span>
			
			#<a href="/tag/Osip Mandelsztam.html" rel="tag" class="taglink">Osip Mandelsztam</a>
			
			#<a href="/tag/poezja.html" rel="tag" class="taglink">poezja</a>
			
			#<a href="/tag/Adam Pomorski.html" rel="tag" class="taglink">Adam Pomorski</a>
			
		</p>
	</div>
    
	<div class="post">
		<h2><a href="/2014/02/salon-deotymy.html" rel="canonical">O salonie Deotymy</a></h2>
		<p>Z książki Janiny Kulczyckiej-Saloni pod tytułem <em>Życie literackie Warszawy w latach 1864-1892</em>:</p>

<blockquote>
<p>Salon Deotymy miał wielu paszkwilantów i tylko jednego wiernego obrońcę, Aleksandra Kraushara, który bohatersko przeciwstawiał się zarówno tym, którzy po prostu bawili się kosztem &#8220;królowej ideału&#8221;, jak tym, którzy wysuwali przeciwko niej zarzuty natury moralnej. Do tych ostatnich należał sceptyk i mizantrop Felicjan Faleński, zarzucił on <em>wieszczce</em> interesowność materialną, a nawet pewnego typu kolaborację z władzami rosyjskimi. Sądy te, sformułowane w listach do Estreichera i we wspomnieniach, ujawnione zostały dopiero po śmierci obojga: i potępianej, i potępiającego, niemniej są wyrazem opinii literackiej Warszawy o osobie Deotymy:</p>

<blockquote>
<p>Swoją drogą, Deotymę wraz z całym jej dzisiejszym otoczeniem (mającym wszystkie formy dworu panującego) można by pokazywać za pieniądze; dzieją się tu rzeczy tak śmieszne, że za kilka lat nikt im wiary nie da, ale dużo by o tym mówić i nawet miejsca by nie starczyło. Poprzestanę na tym, co najświeższe. Wiesz zapewne, że tak zwana wieszczka polska (która mówiąc nawiasem nie odzywa się inaczej jak po francusku) urządziła u siebie publiczne czytanie <em>Wandy</em> (drukowanej już w części w &#8220;Bibliotece Warszawskiej&#8221;). Że ten poemat dramatyczny ma pięć aktów, trwało to tedy przez pięć sobót (nawet podobno sześć licząc z prologiem). Po czym Odyniec ze Skimborowiczem ułożyli petycję (do której zbierali po mieście podpisy), mającą na celu uprosić poetkę, żeby raz jeszcze powtórzyła czytanie, co też na nowo praktykuje się z tym samym, co wprzódy podziwem. Jednocześnie zbierana jest składka na podarek dla niej dziękczynny, mający wartość rubli srebrem tysiąc; powiadają, że to ma być świecznik srebrny siedmioramienny. Zbytek ten dałby się jeszcze od biedy usprawiedliwić, gdyby był przynajmniej niespodzianką; ale nie, mająca być dobrowolnie obdarowaną wie dokładnie o postępie składki i nic się jej nie sprzeciwia, a przecież procent od tej sumy już by opędził wpis roczny dla biednego studenta.</p>
</blockquote>
</blockquote>

<p>Dalej dodaje jeszcze Faleński, że to &#8220;wszystko nie żartem powiada, ale notuje na serio jako ciekawy objaw zbiorowego obłędu pewnej części ludzi&#8221;.</p>
		
		<p class="info">
			<span class="date">


16

II
	
2014

</span>
			
			#<a href="/tag/Janina Kulczycka-Saloni.html" rel="tag" class="taglink">Janina Kulczycka-Saloni</a>
			
			#<a href="/tag/Felicjan Falenski.html" rel="tag" class="taglink">Felicjan Falenski</a>
			
			#<a href="/tag/Deotyma.html" rel="tag" class="taglink">Deotyma</a>
			
		</p>
	</div>
    
	<div class="post">
		<h2><a href="/2014/02/rzewuski-piciezkijow.html" rel="canonical">O piciu z kijów</a></h2>
		<p><em>Pamiątki Soplicy</em> Henryka Rzewuskiego &#8212; <em>Pan Rewieński</em>:</p>

<blockquote>
<p>Tak więc chmura prędko rozpędzoną została i już nic zabawom naszym nie przeszkodziło &#8212; i owszem, z powodu zgody jeszcze gęściej kielichy krążyły; nawet przy końcu pito z kijów. Był to w dawnym obyczaju najwyższy stopień podochocenia. Kij był szklanny dęty i gdy go do ust przykładano, trzeba było koniecznie go wypróżnić nie oddalając z ust, inaczej pijący został obryzganym i za karę za kołnierz wlewano mu kielich wody. Wszyscy popiliśmy się okropnie; gospodarza bez przytomności wynieśli. Książę jeden został przytomny, a nie mając z nikim pić, na znak zwycięstwa jeszcze kielich wypił do Wawrzeńca, jemu go oddał, napełniwszy swoją ręką; o swojej sile poszedł do sędziny, z nią zmówił litanię do Najświętszej Panny i to wszystko odbywszy, zjadł ogromną misę kapusty kwaszonej i spać się położył, tak zdrów, jak gdyby nie pił.</p>
</blockquote>
		
		<p class="info">
			<span class="date">


15

II
	
2014

</span>
			
			#<a href="/tag/Henryk Rzewuski.html" rel="tag" class="taglink">Henryk Rzewuski</a>
			
			#<a href="/tag/XVIII wiek.html" rel="tag" class="taglink">XVIII wiek</a>
			
		</p>
	</div>
    
    

</div>

<div id="navigation"><p>
	
	    <a href="/archive/19" class="previous">Nowsze posty</a>
	
	<br />
	
	    <a href="/archive/21" class="next">Starsze posty</a>
	 
</p></div>


</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
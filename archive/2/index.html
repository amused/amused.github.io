<!DOCTYPE html>
<html lang="pl" prefix="og: http://ogp.me/ns#">
    <head>
    	<title>
			
			Nowe Ateny
		</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Nowe Ateny" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:site_name" content="Nowe Ateny" />
		<meta property="og:description" content="Nowe Ateny — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. Mądrym dla memoryjału, idiotom dla nauki, jak mawiał Benedykt Chmielowski" />
		<link rel="alternate" type="application/rss+xml" title="RSS" href="http://amused.github.io/rssfeed.xml" />
		<meta name="google-site-verification" content="Y4AOUf_nknP2FOIXJF-29srCzlAuxXkyCDe6M-hATRo" />
		<meta property="fb:admins" content="1260641131" />
	</head>
	<body>
<div id="main">

<iframe src="//www.facebook.com/plugins/like.php?href=http://amused.github.io&amp;height=21&amp;colorscheme=light&amp;layout=button_count&amp;action=like&amp;show_faces=false&amp;send=false" scrolling="no" frameborder="0" style="border:none; overflow:hidden; height:21px;" allowTransparency="true"></iframe>

<h1><a href="http://amused.github.io">Nowe Ateny</a></h1>

<div id="description">
	<p><em>Nowe Ateny</em> — zbitka barwnych i oryginalnych cytatów z dzieł zapomnianych — anegdot z towarzystw wszelkiego autoramentu — literackich plotek różnej akuratności. <em>Mądrym dla memoryjału, idiotom dla nauki</em>, jak mawiał Benedykt Chmielowski. <a href="/info.html">Więcej informacji?</a></p>
</div>

<div id="nowe-noweateny" style="margin-top: -10px; margin-bottom: 30px;">
	<p>Zobacz też siostrzany blog <a href="http://noweateny.wordpress.com"><em>Nowe Ateny</em> z recenzjami książkowymi</a>.</p>
</div>
<div id="posts">
	
	
	<div class="post">
		<h2><a href="/2015/04/maeterlinck-modlitwa.html" rel="canonical">Maeterlinck, «Modlitwa»</a></h2>
		<p>Wiersz Maurice&#8217;a Maeterlincka <em>Modlitwa</em> w tłumaczeniu poety Stanisława Korab-Brzozowskiego:</p>

<blockquote>
<p>O bądź mi, Panie, ku pomocy,<br />Żem nie na progu moich chęci!<br />Ma dusza blada jest z niemocy,<br />I z białej trudów niepamięci.</p>

<p>Ma dusza w bezczynności męce,<br />Ma dusza blada z łez i łkania<br />Patrzy, jak jej znużone ręce<br />Nad kwiatem drżą, co bez świtania.</p>

<p>A gdy me serce, tchnąc agonią,<br />Bańki różowych snów rozwiewa,<br />Dusza ma wiotką z wosku dłonią<br />Księżyca pełnię mdłą podlewa.</p>

<p>Księżyca pełń, gdzie przeźroczeją<br />Lilie pożółkłe dni jutrzejszych;<br />Księżyce pełnię, w której mdleją<br />Cienie mych rąk coraz smutniejszych.</p>
</blockquote>
		
		<p class="info">
			<span class="date">


04

IV
	
2015

</span>
			
			#<a href="/tag/poezja.html" rel="tag" class="taglink">poezja</a>
			
			#<a href="/tag/Stanislaw Korab-Brzozowski.html" rel="tag" class="taglink">Stanislaw Korab-Brzozowski</a>
			
			#<a href="/tag/XX wiek.html" rel="tag" class="taglink">XX wiek</a>
			
			#<a href="/tag/Maurice Maeterlinck.html" rel="tag" class="taglink">Maurice Maeterlinck</a>
			
		</p>
	</div>
    
	<div class="post">
		<h2><a href="/2015/04/wielkanoc-pisanki.html" rel="canonical">Pisanki wielkanocne</a></h2>
		<p>Z <em>Encyklopedii staropolskiej</em> Zygmunta Glogera:</p>

<blockquote>
<p>Pisanki, zwane także piskami i kraszankami, jaja malowane na Wielkanoc. O malowaniu jaj w starożytności mamy już wzmianki w dziełach Owidjusza, Plinjusza i Juwenala. Zwyczaj barwienia jaj wielkanocnych w Polsce jest prawdopodobnie tak dawny, jak wprowadzenie wiary chrześcijańskiej. Wincenty Kadłubek, biskup krakowski, w kronice swojej z początku w. XIII mówi: &#8220;Polacy z dawien dawna byli zawistni i niestali, bawili się z panami swymi jak z malowanemi jajkami (<em>pictis ovis</em>)&#8221;. Wyrażenie to Kadłubka jest ciekawe, dowodzi bowiem, że nietylko zwyczaj malowania jaj wielkanocnych był już w wieku XIII powszechny w Polsce, ale i zabawa z niemi, zwana dziś &#8220;na wybitki&#8221;, &#8220;w bitki&#8221;, w której dwaj przeciwnicy uderzają swoje pisanki jedna o drugą, a który stłucze jajko przeciwnika, wygrywa takowe. Kadłubek, porównywając niestałość Polaków dla panujących książąt do zabawy z malowanemi jajkami, nie mógł dobitniej wyrazić swojej myśli. Zwyczaj malowania jaj wielkanocnych był powszechny w narodzie. Zajmują się tem dziś głównie dziewczęta. Farbują jaja w brezylii czerwonej i sinej, w odwarze z łupin cebuli, z kory dzikiej jabłoni, listków kwiatu malwy, kory olszowej, z robaczków, czerwcem zwanych, w szafranie, krokoszu i t. d. Rysują jajko rozpuszczonym woskiem, aby farba miejsc powoskowanych nie pokryła. Rysowanie zowią &#8220;pisaniem&#8221;, stąd nazwa &#8220;pisanki&#8221;, tak jak dawnych &#8220;dzbanów pisanych&#8221; czyli malowanych. Upowszechnione desenie mają swe nazwy od wzorów i podobieństw, rysują więc w gałązki, w drabinki, w wiatraczki, w jabłuszka, w serduszka, w dzwonki, w sosenki, w kogutki, w kurze łapki i t. d. Jako narzędzi do pisania używają szpilek, igieł, kozików, szydeł, słomek i drewienek. Był stary zwyczaj taczania pisanek na mogiłach przy obchodzie pamiątki zmarłych i oddawania tych jaj potem dziadom. Starzy ludzie pamiętają go w Wilnie a i krakowska &#8220;Rękawka&#8221; jest pamiątką tego zwyczaju naszych praojców.</p>
</blockquote>
		
		<p class="info">
			<span class="date">


03

IV
	
2015

</span>
			
			#<a href="/tag/Encyklopedia staropolska.html" rel="tag" class="taglink">Encyklopedia staropolska</a>
			
			#<a href="/tag/Zygmunt Gloger.html" rel="tag" class="taglink">Zygmunt Gloger</a>
			
		</p>
	</div>
    
	<div class="post">
		<h2><a href="/2015/03/chiaromonte-camus.html" rel="canonical">Chiaromonte a Camus</a></h2>
		<p>Po śmierci Camusa tak rozpoczął swoje wspomnienie Nicola Chiaromonte, włoski eseista i przyjaciel autora <em>Dżumy</em>:</p>

<blockquote>
<p>Umarł człowiek, a my przypominamy sobie jego twarz, gesty, zachowanie i chwile przeżyte razem z nim, gdyż chcemy raz jeszcze ujrzeć jego postać, już na zawsze utraconą. Umarł pisarz, więc przychodzi nam na myśl jego twórczość, jego kolejne książki, łączące je idee i poszukiwanie nagłębszego sensu poprzez ukazane w nich żywe działanie, gdyż chcemy dociec, jakie racje wyzwalały ten wewnętrzny impuls, który decydował o pisaniu, na zawsze już przerwanym. Jednak ani postaci człowieka nie oddadzą przywoływane wspomnienia, ani osobowości pisarza &#8211; rozpatrywane na nowo dzieło; człowieka nie ukaże pisarz ani pisarza człowiek. Wszystko jest fragmentaryczne, wszystko pozostaje niepełne, nad wszystkim śmiertelność roztacza swoją władzę nawet wówczas, gdy los pozwala pisarzowi żyć długo, aż do całkowitego wyczerpania sił, i umożliwia mu danie z siebie tyle, ile tylko jest w człowieka mocy [&#8230;]</p>

<p>Albert Camus pojawił się w moim życiu w kwietniu 1941 roku w Algierze, gdzie znalazłem się jako uchodźca z okupowanej Francji. Poznałem go wkrótce po przyjeździe, bo cieszył się w Algierze rozgłosem: uchodził za przywódcę grupy młodych dziennikarzy, pozątkujących pisarzy i studentów, którzy odnosili się przyjaźnie do Arabów, a nieprzyjaźnie do miejscowych mieszczan i Pétaina, spędzali czas wspólnie, chodząc nad morze albo wędrując po okolicznych wzgórzach, a wieczorem słuchając płyt i tańcząc, a przy tym życzyli zwycięstwa Anglii i dawali w najrozmaitszy sposób upust swemu rozgoryczeniu klęską, która spotkała Francję i Europę.</p>
</blockquote>
		
		<p class="info">
			<span class="date">


06

III
	
2015

</span>
			
			#<a href="/tag/Nicola Chiaromonte.html" rel="tag" class="taglink">Nicola Chiaromonte</a>
			
			#<a href="/tag/Albert Camus.html" rel="tag" class="taglink">Albert Camus</a>
			
			#<a href="/tag/XX wiek.html" rel="tag" class="taglink">XX wiek</a>
			
		</p>
	</div>
    
	<div class="post">
		<h2><a href="/2015/03/freud-religia.html" rel="canonical">Freud o religii</a></h2>
		<p>Według Sigmunda Freuda &#8211; esej <em>Dyskomfort w kulturze</em> z książki <em>Kultura jako źródło cierpień</em> &#8211; religia to &#8211;</p>

<blockquote>
<p>system doktryn i obietnic, który z jednej strony z pozazdroszczenia godną kompletnością objaśnia mu zagadkę tego świata, z drugiej zaś zapewnia go, że nad jego życiem czuwać będzie troskliwa Opatrzność, wynagradzająca mu każdy zawód, jakiego dozna w trakcie ziemskiej egzystencji. Zwykły człowiek nie może wynagrodzić sobie tej Opatrzności inaczej niż pod postacią wspaniale wywyższonego Ojca. Tylko taki Ojciec wie, co potrzebne dziecięciu ludzkiemu, tylko jego można zmiękczyć prośbami, tylko jego gniew można uśmierzyć oznakami pokuty. To wszystko jest w tak oczywisty sposób infantylne, tak obce rzeczywistości, że przyjazny człowiekowi intelekt nie bez bólu dopuszcza do siebie myśl, iż oto ogromna większość śmiertelników nigdy nie wzniesie się ponad takie pojmowanie życia.</p>
</blockquote>
		
		<p class="info">
			<span class="date">


05

III
	
2015

</span>
			
			#<a href="/tag/Sigmund Freud.html" rel="tag" class="taglink">Sigmund Freud</a>
			
			#<a href="/tag/religia.html" rel="tag" class="taglink">religia</a>
			
			#<a href="/tag/XX wiek.html" rel="tag" class="taglink">XX wiek</a>
			
			#<a href="/tag/humanistyka.html" rel="tag" class="taglink">humanistyka</a>
			
		</p>
	</div>
    
	<div class="post">
		<h2><a href="/2015/01/jaworski-program.html" rel="canonical">Program Romana Jaworskiego</a></h2>
		<p>Z opowiadania <em>Amor milczący</em> Romana Jaworskiego (<em>Historie maniaków</em>) fragment programu artystycznego:</p>

<blockquote>
<p>P.T. Ewentualna Publiko Przygodnych Czytelników! o nadmiernie rozwiniętych mózgach i rozrzutnej pojemności wrażeń, zaprawdę pragnę, byś zechciała przyjąć moją tandetę i ocenić.</p>

<p>W przystępie niezwykłej śmiałości ośmielam się wezwać Was, byście z fałszywym uchwytem nie przystępowali do kartkowania mych <em>Historii</em>, jako zwyczajni jesteście z naślinionym palcem przebiegać strony wzruszających dzieł &#8220;literatury pięknej&#8221;. Pragnę bowiem zapoczątkować w mej ojczyźnie literaturę <em>brzydką i trudną</em>. [&#8230;]</p>

<p><em>Historie</em> są niewesołe, gdyż wszystkie wesołe (zapewniam!) już dawno rozeszły się w tysiącach egzemplarzy lub dziś jeszcze na gwałt są powtarzane i rozchwytywane.</p>
</blockquote>
		
		<p class="info">
			<span class="date">


22

I
	
2015

</span>
			
			#<a href="/tag/Roman Jaworski.html" rel="tag" class="taglink">Roman Jaworski</a>
			
			#<a href="/tag/XX wiek.html" rel="tag" class="taglink">XX wiek</a>
			
		</p>
	</div>
    
    

</div>

<div id="navigation"><p>
	
	    <a href="/index.html" class="previous">Nowsze posty</a>
	
	<br />
	
	    <a href="/archive/3" class="next">Starsze posty</a>
	 
</p></div>


</div>

<script type="text/javascript">

  var _gaq = _gaq || [];
  _gaq.push(['_setAccount', 'UA-6425150-3']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>

</body>
</html>
<!DOCTYPE html>
<html lang="en" prefix="og: http://ogp.me/ns#">
    <head>
    	<title>Stempowski o dwudziestoleciu</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="Stempowski o dwudziestoleciu" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:image" content="" />
		<meta property="og:site_name" content="Nowe Ateny" />
		<meta property="og:description" content="Jerzy Stempowski, Notatnik niespiesznego przechodnia (XXVI):" />
		<link rel="alternate" type="application/rss+xml" title="RSS" href="http://amused.github.io/rss.xml" />
	</head>
	<body>
<div id="main">

<h1><a href="http://amused.github.io">Nowe Ateny</a></h1>

<div id="posts">
	
	<div class="post">
		<h2><a href="/2013/09/stempowski2.html">Stempowski o dwudziestoleciu</a></h2>
		<p>Jerzy Stempowski, <em>Notatnik niespiesznego przechodnia</em> (XXVI):</p>

<blockquote>
<p>Przyjaciele pytają mnie nieraz, czemu nie spisuję wspomnień z dwudziestolecia, które oglądałem dość blisko, z różnych stron, bez zaangażowania. Nasze dwudziestolecie posiada historię bogatą w malownicze i warte zastanowienia wypadki. Przeraża mnie jednak nędza i poniewierka obywateli Rzplitej tego czasu. Gdyby zaproponowano mi nowe życia w skórze robotnika lub chłopa dwudziestolecia, wybrałbym śmierć. Mimo przebłysków lekkomyślności styl ówczesnego życia był surowy. Usiłuję wyobrazić sobie wystawę pamiątek po dwudziestoleciu. Architekturę reprezentowałyby makiety ministerstw, banków państwowych, <a href='http://gdynia.pl'>chłodni w Gdyni</a>, osiedla robotniczego na Żoliborzu, domów urzędniczych. Wyroby “Ładu” zdobiłyby ich wnętrza. Nie widzę miejsca na i pensieri Stanisława Noakowskiego, będące reminiscencjami z innych epok. Szukając pamiątek stricte sensu historycznych, nie umiem wyjść poza żałosny kaszkiet i portki marszałka Piłsudskiego. Weselszą stronę dwudziestolecia reprezentowałyby fotografie półpiętrza Ziemiańskiej, IPS-u z freskiem Topolskiego, <a href='http://google.com'>Miry Zimińskiej i Szopki “Cyrulika Warszawskiego”</a>. Patrzę bez żalu, jak szczegóły tego okresu ulatniają się powoli z mojej pamięci.</p>
</blockquote>
		<p class="info">
			<span class="date">


11

IX
	
2013

</span>
			
		</p>
		
	</div>
    

</div>

</div>
	
</body>
</html>
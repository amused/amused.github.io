<!DOCTYPE html>
<html lang="pl" prefix="og: http://ogp.me/ns#">
    <head>
    	<title>«Małżeństwo wymuszone»</title>
		<link rel="stylesheet" type="text/css" href="/basic.css" />
		<meta charset="utf-8" />
		<meta property="og:title" content="«Małżeństwo wymuszone»" />
		<meta property="og:type" content="blog" />
		<meta property="og:url" content="http://amused.github.io" />
		<meta property="og:image" content="" />
		<meta property="og:site_name" content="Nowe Ateny" />
		<meta property="og:description" content="Z Moich wspomnień o życiu towarzyskim w Warszawie Pauliny Wilkońskiej:" />
		<link rel="alternate" type="application/rss+xml" title="RSS" href="http://amused.github.io/rss.xml" />
	</head>
	<body>
<div id="main">

<h1><a href="http://amused.github.io">Nowe Ateny</a></h1>

<div id="posts">
	
	<div class="post">
		<h2><a href="/2013/10/malzenstwowymuszone.html">«Małżeństwo wymuszone»</a></h2>
		<p>Z <em>Moich wspomnień o życiu towarzyskim w Warszawie</em> Pauliny Wilkońskiej:</p>

<blockquote>
<p>Do redakcji &#8220;Dzwonu Literackiego&#8221; nadszedł z Petersburga list na początku 1848 roku, z rękopisem: poemat dość obszerny <em>Mąż i żona, czyli Małżeństwo</em> &#8212; tłomaczenie z rosyjskiego bardzo nieudatne. Był to ów sławny poemat księżnej T., w którym wystawiła ona cara jako małżonka-tyrana, a nieszczęśliwą Polskę jako żonę cnotliwę, poniewieraną i męczoną strasznie. Wiadomo, że w Petersburgu utwór ten wielkiego narobił hałasu. Nie dowierzano zatem, czy do &#8220;Dzwonu&#8221; nadesłanym był w dobrej wierze, czyli też przez zdradę. Że zaś i przekład nie zalecał się niczym, więc i bez wahania spalonym został.</p>
</blockquote>

<p>I jeszcze przypis:</p>

<blockquote>
<p>Pisarka rosyjska hrabina Jedwokia Pietrowna Rostopczina (1811&#8211;1858), zetknąwszy się we Włoszech z emigrantami polskimi, napisała w r. 1845 balladę pt. <em>Nasilnyj brak</em> (<em>Małżenstwo wymuszone</em>) o cierpieniach nieszczęśliwej kobiety poślubionej pod przymusem okrutnemu baronowi. Aluzje polityczne wskazujące na alegoryczny charakter utworu były niekiedy bardzo jaskrawe: &#8220;Wyprawił na zesłanie, na wygnanie wszystkie wierne, najlepsze me sługi, a mnie wydał na ucisk w ręce swych niewolników i szpiegów. Zabrania mi mówić ojczystym językiem, zakazuje mi pieczętować się mym herbem dziedzicznym&#8221; &#8212; skarży się nieszczęsna baronowa. Mimo to poemacik ukazał się w 1846 r. w piśmie &#8220;Siewiernaja Pczeła&#8221;, redagowanym przez Polaka-renegata Tadeusza Bułharyna, współpracownika rosyjskiej policji politycznej. Skandal, jaki wybuchł wkrótce po opublikowaniu <em>Małżeństwa wymuszonego</em>, kiedy w całym Petersburgu głośno zaczęto mówić o własciwym sensie poemaciku, kosztował Bułharyna wiele upokorzeń. Kiedy zarzekał się, że nie żywi żadnych sympatii do Polaków, dowiedział się, że nie jest polonofilem, ale durniem, a generał Orłow w odpowiedzi na jego pokorne: &#8220;Żaki szkolne jesteśmy!&#8221;, wziął go za ucho i kazał mu klęczeć przeszło godzinę, co ogromnie ubawiło Mikołaja I.</p>
</blockquote>
		<p class="info">
			<span class="date">


02

X
	
2013

</span>
			
			<a href="/tag/Paulina Wilkońska.html" rel="tag">#Paulina Wilkońska</a>
			
		</p>
		
	</div>
    

</div>

</div>
	
</body>
</html>